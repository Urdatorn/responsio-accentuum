<?xml version="1.0" encoding="UTF-8"?>
<?xml-model href="../tei_all.rnc" type="application/relax-ng-compact-syntax"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Nemea</title>
        <author>Pindarus Lyr.</author>
        <respStmt>
          <resp>Automated Conversion to XML</resp>
          <name>Diogenes</name>
        </respStmt>
      </titleStmt>
      <publicationStmt>
        <p>
          This XML text (filename tlg0033003.xml) was generated by Diogenes (version 4.6.2) from the TLG corpus of classical texts (author number 0033, work number 003), which was once distributed on CD-ROM in a very different file format, and which may be subject to licensing restrictions.
        </p>
      </publicationStmt>
      <sourceDesc>
        <p>
          Pindarus Lyr. (c. 6-5 B.C.), Nemea (0033: 003) "Pindari carmina cum fragmentis, pt. 1, 5th edn.", Ed. Maehler, H. (post B. Snell) Leipzig: Teubner, 1971.
        </p>
      </sourceDesc>
    </fileDesc>
  </teiHeader>
  <text>
    <body>
<div type="Ode" n="1">
<l n="1"><seg rend="Marginalia">Αʹ</seg> Ἄμπνευμα σεμνὸν Ἀλφεοῦ, </l>
<l n="2">κλεινᾶν Συρακοσσᾶν θάλος Ὀρτυγία, </l>
<l n="3">δέμνιον Ἀρτέμιδος, </l>
<l n="4">Δάλου κασιγˈνήτα, σέθεν ἁδυεπής </l>
<l n="5">ὕμνος ὁρμᾶται θέμεν </l>
<l n="6">αἶνον ἀελλοπόδων 
<space/>μέγαν ἵππων, Ζηνὸς Αἰτναίου χάριν· </l>
<l n="7">⸏ἅρμα δ' ὀτˈρύνει Χρομίου Νεμέα 
<space/>τ' ἔργμασιν νικαφόροις ἐγκώμιον ζεῦξαι μέλος. </l>
<l n="8">ἀρχαὶ δὲ βέβˈληνται θεῶν </l>
<l n="9">κείνου σὺν ἀνδρὸς δαιμονίαις ἀρεταῖς. </l>
<l n="10">ἔστι δ' ἐν εὐτυχίᾳ </l>
<l n="11">πανδοξίας ἄκˈρον· μεγάλων δ' ἀέθλων <pb/> </l>
<l n="12">Μοῖσα μεμνᾶσθαι φιλεῖ. </l>
<l n="13">σπεῖρέ νυν ἀγˈλαΐαν 
<space/>τινὰ νάσῳ, τὰν Ὀλύμπου δεσπότας </l>
<l n="14">Ζεὺς ἔδωκεν Φερσεφόνᾳ, κατένευ⸏σέν<space/>
 τέ οἱ χαίταις, ἀριστεύοισαν εὐκάρπου χθονός </l>
<l n="15">Σικελίαν πίειραν ὀρθώσειν<space/>
 κορυφαῖς πολίων ἀφˈνεαῖς· </l>
<l n="16">ὤπασε δὲ Κˈρονίων πολέμου 
<space/>μναστῆρά οἱ χαλκεντέος </l>
<l n="17">λαὸν ἵππαιχμον, θαμὰ δὴ καὶ Ὀλυμπιάδων<space/>
 φύλλοις ἐλαιᾶν χρυσέοις </l>
<l n="18">μιχθέντα. πολλῶν ἐπέβαν 
<space/>⸐καιρὸν οὐ ψεύδει βαλών· </l>
<l n="19"><seg rend="Marginalia">Βʹ</seg> ἔσταν δ' ἐπ' αὐλείαις θύραις </l>
<l n="20">ἀνδρὸς φιλοξείνου καλὰ μελπόμενος, </l>
<l n="21">ἔνθα μοι ἁρμόδιον </l>
<l n="22">δεῖπνον κεκόσμηται, θαμὰ δ' ἀλλοδαπῶν </l>
<l n="23">οὐκ ἀπείρατοι δόμοι </l>
<l n="24">ἐντί· λέλογχε δὲ μεμφομένοις<space/>
 ἐσλοὺς ὕδωρ καπˈνῷ φέρειν </l>
<l n="25">ἀντίον. τέχˈναι δ' ἑτέρων ἕτεραι· 
<space/>⸏χρὴ δ' ἐν εὐθείαις ὁδοῖς στείχοντα μάρνασθαι φυᾷ. </l>
<l n="26">πράσσει γὰρ ἔργῳ μὲν σθένος, </l>
<l n="27">βουλαῖσι δὲ φˈρήν, ἐσσόμενον προϊδεῖν </l>
<l n="28">συγγενὲς οἷς ἕπεται. </l>
<l n="29">Ἁγησιδάμου παῖ, σέο δ' ἀμφὶ τρόπῳ </l>
<l n="30">τῶν τε καὶ τῶν χρήσιες. </l>
<l n="31">οὐκ ἔραμαι πολὺν ἐν 
<space/>μεγάρῳ πλοῦτον κατακˈρύψαις ἔχειν, </l>
<l n="32">ἀλλ' ἐόντων εὖ τε παθεῖν καὶ ἀκοῦ⸏σαι<space/>
 φίλοις ἐξαρκέων. κοιναὶ γὰρ ἔρχοντ' ἐλπίδες </l>
<l n="33">πολυπόνων ἀνδρῶν. ἐγὼ δ' Ἡρακˈλέος<space/>
 ἀντέχομαι προφˈρόνως <pb/> </l>
<l n="34">ἐν κορυφαῖς ἀρετᾶν μεγάλαις, 
<space/>ἀρχαῖον ὀτˈρύνων λόγον, </l>
<l n="35">ὡς, ἐπεὶ σπλάγχνων ὕπο ματέρος αὐτίκα<space/>
 θαητὰν ἐς αἴγλαν παῖς Διός </l>
<l n="36">ὠδῖνα φεύγων διδύμῳ 
<space/>⸐σὺν κασιγˈνήτῳ μόλεν, </l>
<l n="37"><seg rend="Marginalia">Γʹ</seg> ὡς {τ'} οὐ λαθὼν χρυσόθˈρονον </l>
<l n="38">Ἥραν κροκωτὸν σπάργανον ἐγκατέβα· </l>
<l n="39">ἀλλὰ θεῶν βασιλ͜έα </l>
<l n="40">σπερχθεῖσα θυμῷ πέμπε δράκοντας ἄφαρ. </l>
<l n="41">τοὶ μὲν οἰχθεισᾶν πυλᾶν </l>
<l n="42">ἐς θαλάμου μυχὸν εὐρὺν<space/>
 ἔβαν, τέκˈνοισιν ὠκείας γνάθους </l>
<l n="43">ἀμφελίξασθαι μεμαῶτες· ὁ δ' ὀρ⸏θὸν<space/>
 μὲν ἄντεινεν κάρα, πειρᾶτο δὲ πˈρῶτον μάχας, </l>
<l n="44">δισσαῖσι δοιοὺς αὐχένων </l>
<l n="45">μάρψαις ἀφύκτοις χερσὶν ἑαῖς ὄφιας. </l>
<l n="46">ἀγχομένοις δὲ χρόνος </l>
<l n="47">ψυχὰς ἀπέπˈνευσεν μελέων ἀφάτων. </l>
<l n="48">ἐκ δ' ἄρ' ἄτˈλατον δέος </l>
<l n="49">πλᾶξε γυναῖκας, ὅσαι 
<space/>τύχον Ἀλκμήνας ἀρήγοισαι λέχει· </l>
<l n="50">καὶ γὰρ αὐτὰ ποσσὶν ἄπεπˈλος ὀρού⸏σαισ'<space/>
 ἀπὸ στρωμνᾶς ὅμως ἄμυνεν ὕβˈριν κνωδάλων. </l>
<l n="51">ταχὺ δὲ Καδˈμείων ἀγοὶ χαλκ͜έοις<space/>
 σὺν ὅπλοις ἔδραμον̄ ἀθˈρόοι, </l>
<l n="52">ἐν χερὶ δ' Ἀμφιτρύων κολεοῦ 
<space/>γυμνὸν τινάσσων &lt;φάσγανον&gt; </l>
<l n="53">ἵκετ', ὀξείαις ἀνίαισι τυπείς. 
<space/>τὸ γὰρ οἰκεῖον πιέζει πάνθ' ὁμῶς· <pb/> </l>
<l n="54">εὐθὺς δ' ἀπήμων κραδία 
<space/>⸐κᾶδος ἀμφ' ἀλλότˈριον. </l>
<l n="55"><seg rend="Marginalia">Δʹ</seg> ἔστα δὲ θάμβει δυσφόρῳ </l>
<l n="56">τερπνῷ τε μιχθείς. εἶδε γὰρ ἐκˈνόμιον </l>
<l n="57">λῆμά τε καὶ δύναμιν </l>
<l n="58">υἱοῦ· παλίγγλωσσον δέ οἱ ἀθάνατοι </l>
<l n="59">ἀγγέλων ῥῆσιν θέσαν. </l>
<l n="60">γείτονα δ' ἐκκάλεσεν 
<space/>Διὸς ὑψίστου προφάταν ἔξοχον, </l>
<l n="61">ὀρθόμαντιν Τειρεσίαν· ὁ δέ οἱ 
<space/>⸏φράζε καὶ παντὶ στρατῷ, ποίαις ὁμιλήσει τύχαις, </l>
<l n="62">ὅσσους μὲν ἐν χέρσῳ κτανών, </l>
<l n="63">ὅσσους δὲ πόντῳ θῆρας ἀϊδˈροδίκας· </l>
<l n="64">καί τινα σὺν πλαγίῳ </l>
<l n="65">ἀνδρῶν κόρῳ στείχοντα τὸν ἐχθρότατον </l>
<l n="66">φᾶ ἑ δᾳώσειν μόρον. </l>
<l n="67">καὶ γὰρ ὅταν θεοὶ ἐν 
<space/>πεδίῳ Φλέγˈρας Γιγάντεσσιν μάχαν </l>
<l n="68">ἀντιάζωσιν, βελέων ὑπὸ ῥι⸏παῖσι<space/>
 κείνου φαιδίμαν γαίᾳ πεφύρσεσθαι κόμαν </l>
<l n="69">ἔνεπεν· αὐτὸν μὰν ἐν εἰρήνᾳ<space/>
 τὸν ἅπαντα χρόνον̄ &lt;ἐν&gt; σχερῷ </l>
<l n="70">ἡσυχίαν καμάτων μεγάλων 
<space/>ποινὰν λαχόντ' ἐξαίρετον </l>
<l n="71">ὀλβίοις ἐν δώμασι, δεξάμενον 
<space/>θαλερὰν Ἥβαν ἄκοιτιν καὶ γάμον </l>
<l n="72">δαίσαντα πὰρ Δὶ Κρονίδᾳ, 
<space/>σεμνὸν αἰνήσειν νόμον. <pb/> </l>
</div>
<div type="Ode" n="2">
<l n="1"><seg rend="Marginalia">Αʹ</seg> Ὅθεν περ καὶ Ὁμηρίδαι </l>
<l n="2">ῥαπτῶν ἐπέων τὰ πόλλ' ἀοιδοί </l>
<l n="3">ἄρχονται, Διὸς ἐκ προοιμίου, καὶ ὅδ' ἀνήρ </l>
<l n="4">καταβολὰν ἱερῶν ἀγώνων<space/>
 νικαφορίας δέδεκται πρῶτον, Νεμεαίου </l>
<l n="5">⸐ἐν πολυϋμνήτῳ Διὸς ἄλσει. </l>
<l n="6"><seg rend="Marginalia">Βʹ</seg> ὀφείλει δ' ἔτι, πατˈρίαν </l>
<l n="7">εἴπερ καθ' ὁδόν νιν εὐθυπομπός </l>
<l n="8">αἰὼν ταῖς μεγάλαις δέδωκε κόσμον Ἀθάναις, </l>
<l n="9">θαμὰ μὲν Ἰσθμιάδων δρέπεσθαι<space/>
 κάλλιστον ἄωτον ἐν Πυθίοισί τε νικᾶν </l>
<l n="10">⸐Τιμονόου παῖδ'· ἔστι δ' ἐοικός </l>
<l n="11"><seg rend="Marginalia">Γʹ</seg> ὀρειᾶν γε Πελειάδων <pb/> </l>
<l n="12">μὴ τηλόθεν ͜Ὠαρίωνα νεῖσθαι. </l>
<l n="13">καὶ μὰν ἁ Σαλαμίς γε θρέψαι φῶτα μαχατάν </l>
<l n="14">δυνατός. ἐν Τροΐᾳ μὲν Ἕκτωρ<space/>
 Αἴαντος ἄκουσεν. ὦ Τιμόδημε, σὲ δ' ἀλκά </l>
<l n="15">⸐παγκρατίου τλάθυμος ἀέξει. </l>
<l n="16"><seg rend="Marginalia">Δʹ</seg> Ἀχάρναι δὲ παλαίφατον </l>
<l n="17">εὐάνορες· ὅσσα δ' ἀμφ' ἀέθˈλοις, </l>
<l n="18">Τιμοδημίδαι ἐξοχώτατοι προλέγονται. </l>
<l n="19">παρὰ μὲν ὑψιμέδοντι Παρνασσῷ<space/>
 τέσσαρας ἐξ ἀέθˈλων νίκας ἐκόμιξαν· </l>
<l n="20">⸐ἀλλὰ Κορινθίων ὑπὸ φωτῶν </l>
<l n="21"><seg rend="Marginalia">Εʹ</seg> ἐν ἐσλοῦ Πέλοπος πτυχαῖς </l>
<l n="22">ὀκτὼ στεφάνοις ἔμιχθεν ἤδη· </l>
<l n="23">ἑπτὰ δ' ἐν Νεμέᾳ, τὰ δ' οἴκοι μάσσον' ἀριθˈμοῦ, </l>
<l n="24">Διὸς ἀγῶνι. τόν, ὦ πολῖται,<space/>
 κωμάξατε Τιμοδήμῳ σὺν εὐκλέϊ νόστῳ· </l>
<l n="25">ἁδυμελεῖ δ' ἐξάρχετε φωνᾷ. <pb/> </l>
</div>
<div type="Ode" n="3">
<l n="1"><seg rend="Marginalia">Αʹ</seg> Ὦ πότˈνια Μοῖσα, μᾶτερ ἁμετέρα, λίσσομαι, </l>
<l n="2">τὰν πολυξέναν ἐν ἱερομηνίᾳ Νεμεάδι </l>
<l n="3">ἵκεο Δωρίδα νᾶσον Αἴγιναν· ὕδατι γάρ </l>
<l n="4">μένοντ' ἐπ' Ἀσωπίῳ μελιγαρύων τέκτονες </l>
<l n="5">κώμων νεανίαι, σέθεν ὄπα μαιόμενοι. </l>
<l n="6">διψῇ δὲ πρᾶγος ἄλλο μὲν ἄλλου, </l>
<l n="7">͜ἀεθλονικία δὲ μάλιστ' ἀοιδὰν φιλεῖ, </l>
<l n="8">⸏στεφάνων ἀρετᾶν τε δεξιωτάταν ὀπαδόν· </l>
<l n="9">τᾶς ἀφθονίαν ὄπαζε μήτιος ἁμᾶς ἄπο· <pb/> </l>
<l n="10">ἄρχε δ' οὐρανοῦ πολυνεφέλα κρέοντι, θύγατερ, </l>
<l n="11">δόκιμον ὕμνον· ἐγὼ δὲ κείνων τέ νιν ὀάροις </l>
<l n="12">λύρᾳ τε κοινάσομαι. χαρίεντα δ' ἕξει πόνον </l>
<l n="13">χώρας ἄγαλμα, Μυρμιδόνες ἵνα πˈρότεροι </l>
<l n="14">ᾤκησαν, ὧν παλαίφατον ἀγοράν </l>
<l n="15">οὐκ ἐλεγχέεσσιν Ἀριστοκλείδας τεάν </l>
<l n="16">⸏ἐμίανε κατ' αἶσαν ἐν περισθενεῖ μαλαχθείς </l>
<l n="17">παγκρατίου στόλῳ· καματωδέων δὲ πλαγᾶν </l>
<l n="18">ἄκος ὑγιηρὸν ἐν βαθυπεδίῳ Νεμέᾳ </l>
<l n="19" rend="indent(1)">τὸ καλλίνικον φέρει. </l>
<l n="20">εἰ δ' ἐὼν καλὸς ἔρδων τ' ἐοικότα μορφᾷ 
ἀνορέαις ὑπερτάταις ἐπέβα 
<space/>παῖς Ἀριστοφάν͜εος, οὐκέτι πˈρόσω </l>
<l n="21">⸐ἀβάταν ἅλα κιόνων ὕπερ Ἡρακλέος περᾶν εὐμαρές, </l>
<l n="22"><seg rend="Marginalia">Βʹ</seg> ἥρως θεὸς ἃς ἔθηκε ναυτιλίας ἐσχάτας </l>
<l n="23">μάρτυρας κλυτάς· δάμασε δὲ θῆρας ἐν πελάγεϊ </l>
<l n="24">ὑπερόχους, ἰδίᾳ τ' ἐρεύνασε τεναγέων </l>
<l n="25">ῥοάς, ὁπᾷ πόμπιμον κατέβαινε νόστου τέλος, </l>
<l n="26">καὶ γᾶν φράδασε. θυμέ, τίνα πρὸς ἀλλοδαπάν </l>
<l n="27">ἄκˈραν ἐμὸν πλόον παραμείβ͜εαι; </l>
<l n="28">Αἰακῷ σε φαμὶ γένει τε Μοῖσαν φέρειν. </l>
<l n="29">⸏ἕπεται δὲ λόγῳ δίκας ἄωτος, ‘ἐσλὸν αἰνεῖν’, </l>
<l n="30">οὐδ' ἀλλοτρίων ἔρωτες ἀνδρὶ φέρειν κρέσσονες· </l>
<l n="31">οἴκοθεν μάτευε. ποτίφορον δὲ κόσμον ἔλαχες </l>
<l n="32">γλυκύ τι γαρυέμεν. παλαιαῖσι δ' ἐν ἀρεταῖς </l>
<l n="33">γέγαθε Πηλεὺς ἄναξ, ὑπέραλλον αἰχμὰν ταμών· </l>
<l n="34">ὃς καὶ Ἰ͜αολκὸν εἷλε μόνος ἄνευ στρατιᾶς, </l>
<l n="35">καὶ ποντίαν Θέτιν κατέμαρψεν <pb/> </l>
<l n="36">ἐγκονητί. Λαομέδοντα δ' εὐρυσθενής </l>
<l n="37">⸏Τελαμὼν Ἰόλᾳ παραστάτας ἐὼν ἔπερσεν </l>
<l n="38">καί ποτε χαλκότοξον Ἀμαζόνων μετ' ἀλκάν </l>
<l n="39">ἕπετό οἱ̆, οὐδέ νίν ποτε φόβος ἀνδροδάμας 
<space/>ἔπαυσεν ἀκˈμὰν φρενῶν. </l>
<l n="40">συγγενεῖ δέ τις εὐδοξίᾳ μέγα βρίθει. </l>
<l n="41">ὃς δὲ διδάκτ' ἔχει, ψεφεννὸς ἀνὴρ 
<space/>ἄλλοτ' ἄλλα πνέων οὔ ποτ' ἀτˈρεκεῖ </l>
<l n="42">⸐κατέβα ποδί, μυριᾶν δ' ἀρετᾶν ἀτελεῖ νόῳ γεύεται. </l>
<l n="43"><seg rend="Marginalia">Ξʹ</seg> ξανθὸς δ' Ἀχιλεὺς τὰ μὲν μένων Φιλύρας ἐν δόμοις, </l>
<l n="44">παῖς ἐὼν ἄθυρε μεγάλα ἔργα· χερσὶ θαμινά </l>
<l n="45">βραχυσίδαρον ἄκοντα πάλλων ἴσα τ' ἀνέμοις, </l>
<l n="46">{ἐν} μάχᾳ λεόντεσσιν ἀγˈροτέροις ἔπρασσεν φόνον, </l>
<l n="47">κάπˈρους τ' ἔναιρε· σώματα δὲ παρὰ Κˈρονίδαν </l>
<l n="48">Κένταυρον ἀσθμαίνοντα κόμιζεν, </l>
<l n="49">ἑξέτης τὸ πρῶτον, ὅλον δ' ἔπειτ' ἂν χρόνον· </l>
<l n="50">⸏τὸν ἐθάμβεον Ἄρτεμίς τε καὶ θρασεῖ' Ἀθάνα, </l>
<l n="51">κτείνοντ' ἐλάφους ἄνευ κυνῶν δολίων θ' ἑρκέων· </l>
<l n="52">ποσσὶ γὰρ κράτεσκε. λεγόμενον δὲ τοῦτο προτέρων </l>
<l n="53">ἔπος ἔχω· βαθυμῆτα Χίρων τράφε λιθίνῳ </l>
<l n="54">Ἰάσον' ἔνδον τέγει, καὶ ἔπειτεν Ἀσκλαπιόν, </l>
<l n="55">τὸν φαρμάκων δίδαξε μαλακόχειρα νόμον· </l>
<l n="56">νύμφευσε δ' αὖτις ἀγˈλαόκολπον </l>
<l n="57">Νηρέος θύγατˈρα, γόνον τέ οἱ φέρτατον </l>
<l n="58">⸏ἀτίταλλεν &lt;ἐν&gt; ἀρμένοισι πᾶσι θυμὸν αὔξων, </l>
<l n="59">ὄφˈρα θαλασσίαις ἀνέμων ῥιπαῖσι πεμφθείς </l>
<l n="60">ὑπὸ Τροΐαν δορίκτυπον ἀλαλὰν Λυκίων 
<space/>τε προσμένοι καὶ Φρυγῶν <pb/> </l>
<l n="61">Δαρδάνων τε, καὶ ἐγχεσφόροις ἐπιμείξαις </l>
<l n="62">Αἰθιόπεσσι χεῖρας ἐν φρασὶ πάξαιθ',<space/>
 ὅπως σφίσι μὴ κοίρανος ὀπίσω </l>
<l n="63">⸐πάλιν οἴκαδ' ἀνεψιὸς ζαμενὴς Ἑλένοιο Μέμνων μόλοι. </l>
<l n="64"><seg rend="Marginalia">Δʹ</seg> τηλαυγὲς ἄραρε φέγγος Αἰακιδᾶν αὐτόθεν· </l>
<l n="65">Ζεῦ, τεὸν γὰρ αἷμα, σέο δ' ἀγών, τὸν ὕμνος ἔβαλεν </l>
<l n="66">ὀπὶ νέων ἐπιχώριον χάρμα κελαδέων. </l>
<l n="67">βοὰ δὲ νικαφόρῳ σὺν Ἀριστοκλείδᾳ πρέπει, </l>
<l n="68">ὃς τάνδε νᾶσον εὐκλέϊ προσέθηκε λόγῳ </l>
<l n="69">καὶ σεμνὸν ἀγˈλααῖσι μερίμναις </l>
<l n="70">Πυθίου Θεάριον. ἐν δὲ πείρᾳ τέλος </l>
<l n="71">⸏διαφαίνεται ὧν τις ἐξοχώτερος γένηται, </l>
<l n="72">ἐν παισὶ νέοισι παῖς, ἐν {δ'} ἀνδράσιν ἀνήρ, τρίτον </l>
<l n="73">ἐν παλαιτέροισι, μέρος ἕκαστον οἷον ἔχομεν </l>
<l n="74">βρότεον ἔθˈνος· ἐλᾷ δὲ καὶ τέσσαρας ἀρετάς </l>
<l n="75">&lt;ὁ&gt; θνατὸς αἰών, φρονεῖν δ' ἐνέπει τὸ παρκείμενον. </l>
<l n="76">τῶν οὐκ ἄπεσσι· χαῖρε, φίλος· ἐγὼ τόδε τοι </l>
<l n="77">πέμπω μεμιγμένον μέλι λευκῷ </l>
<l n="78">σὺν γάλακτι, κιρναμένα δ' ἔερσ' ἀμφέπει, </l>
<l n="79">⸏πόμ' ἀοίδιμον Αἰολίσσιν ἐν πνοαῖσιν αὐλῶν, </l>
<l n="80">ὀψέ περ. ἔστι δ' αἰετὸς ὠκὺς ἐν ποτανοῖς, </l>
<l n="81">ὃς ἔλαβεν αἶψα, τηλόθε μεταμαιόμενος, 
<space/>δαφοινὸν ἄγˈραν ποσίν· </l>
<l n="82">κραγέται δὲ κολοιοὶ ταπεινὰ νέμονται. </l>
<l n="83">τίν γε μέν, εὐθρόνου Κλεοῦς ἐθελοίσας,<space/>
 ἀεθˈλοφόρου λήματος ἕνεκεν </l>
<l n="84">Νεμέας Ἐπιδαυρόθεν τ' ἄπο καὶ Μεγάρων δέδορκεν 
<space/>φάος. <pb/> </l>
</div>
<div type="Ode" n="4">
<l n="1"><seg rend="Marginalia">Αʹ</seg> Ἄριστος εὐφροσύνα πόνων κεκˈριμένων </l>
<l n="2">ἰατρός· αἱ δὲ σοφαί </l>
<l n="3">Μοισᾶν θύγατˈρες ἀοιδαὶ θέλξαν νιν ἁπτόμεναι. </l>
<l n="4">οὐδὲ θερμὸν ὕδωρ τόσον γε μαλθακὰ τεύχει </l>
<l n="5">γυῖα, τόσσον εὐλογία φόρμιγγι συνάορος. </l>
<l n="6">ῥῆμα δ' ἐργμάτων χρονιώτερον βιοτεύει, </l>
<l n="7">ὅ τι κε σὺν Χαρίτων τύχᾳ </l>
<l n="8">⸏γλῶσσα φˈρενὸς ἐξέλοι βαθείας. </l>
<l n="9"><seg rend="Marginalia">Βʹ</seg> τό μοι θέμεν Κρονίδᾳ τε Δὶ καὶ Νεμέᾳ </l>
<l n="10">Τιμασάρχου τε πάλᾳ </l>
<l n="11">ὕμνου προκώμιον εἴη· δέξαιτο δ' Αἰακιδᾶν </l>
<l n="12">ἠύπυργον ἕδος, δίκᾳ ξεναρκέϊ κοινόν </l>
<l n="13">φέγγος. εἰ δ' ἔτι ζαμενεῖ Τιμόκˈριτος ἁλίῳ <pb/> </l>
<l n="14">σὸς πατὴρ ἐθάλπετο, ποικίλον κιθαρίζων </l>
<l n="15">θαμά κε, τῷδε μέλει κλιθείς, </l>
<l n="16">⸏ὕμνον κελάδησε καλλίνικον </l>
<l n="17"><seg rend="Marginalia">Γʹ</seg> Κλεωναίου τ' ἀπ' ἀγῶνος ὅρμον στεφάνων </l>
<l n="18">πέμψαντα καὶ λιπαρᾶν </l>
<l n="19">εὐωνύμων ἀπ' Ἀθανᾶν, Θήβαις τ' ἐν ἑπταπύλοις </l>
<l n="20">οὕνεκ' Ἀμφιτρύωνος ἀγˈλαὸν παρὰ τύμβον </l>
<l n="21">Καδˈμεῖοί νιν οὐκ ἀέκοντες ἄνθεσι μείγνυον, </l>
<l n="22">Αἰγίνας ἕκατι. φίλοισι γὰρ φίλος ἐλθών </l>
<l n="23">ξένιον ἄστυ κατέδˈρακεν </l>
<l n="24">⸏Ἡρακˈλέος ὀλβίαν πρὸς αὐλάν. </l>
<l n="25"><seg rend="Marginalia">Δʹ</seg> σὺν ᾧ ποτε Τˈροΐαν κραταιὸς Τελαμών </l>
<l n="26">πόρθησε καὶ Μέροπας </l>
<l n="27">καὶ τὸν μέγαν πολεμιστὰν ἔκπαγˈλον Ἀλκυονῆ, </l>
<l n="28">οὐ τετραορίας γε πρὶν δυώδεκα πέτˈρῳ </l>
<l n="29">ἥροάς τ' ἐπεμβεβαῶτας ἱπποδάμους ἕλεν </l>
<l n="30">δὶς τόσους. ἀπειρομάχας ἐών κε φανείη </l>
<l n="31">λόγον ὁ μὴ συνιείς· ἐπεί </l>
<l n="32">⸏ῥέζοντά τι καὶ παθεῖν ἔοικεν. </l>
<l n="33"><seg rend="Marginalia">Εʹ</seg> τὰ μακˈρὰ δ' ἐξενέπειν ἐρύκει με τεθμός </l>
<l n="34">ὧραί τ' ἐπειγόμεναι· </l>
<l n="35">ἴϋγγι δ' ἕλκομαι ἦτορ ν͜εομηνίᾳ θιγέμεν. </l>
<l n="36">ἔμπα, καίπερ ἔχει βαθεῖα ποντιὰς ἅλμα </l>
<l n="37">μέσσον, ἀντίτειν' ἐπιβουλίαις· σφόδρα δόξομεν </l>
<l n="38">δαΐων ὑπέρτεροι ἐν φάει καταβαίνειν· </l>
<l n="39">φθονερὰ δ' ἆλλος ἀνὴρ βλέπων </l>
<l n="40">⸏γνώμαν κενεὰν σκότῳ κυλίνδει <pb/> </l>
<l n="41"><seg rend="Marginalia">ϝʹ</seg> χαμαὶ πετοῖσαν. ἐμοὶ δ' ὁποίαν ἀρετάν </l>
<l n="42">ἔδωκε Πότˈμος ἄναξ, </l>
<l n="43">εὖ οἶδ' ὅτι χˈρόνος ἕρπων πεπρωμέναν τελέσει. </l>
<l n="44">ἐξύφαινε, γλυκεῖα, καὶ τόδ' αὐτίκα, φόρμιγξ, </l>
<l n="45">Λυδίᾳ σὺν ἁρμονίᾳ μέλος πεφιλημένον </l>
<l n="46">Οἰνώνᾳ τε καὶ Κύπρῳ̆, ἔνθα Τεῦκρος ἀπάρχει </l>
<l n="47">ὁ Τελαμωνιάδας· ἀτάρ </l>
<l n="48">⸏Αἴας Σαλαμῖν' ἔχει πατρῴαν· </l>
<l n="49"><seg rend="Marginalia">Ζʹ</seg> ἐν δ' Εὐξείνῳ πελάγει φαεννὰν Ἀχιλεύς </l>
<l n="50">νᾶσον· Θέτις δὲ κρατεῖ </l>
<l n="51">Φθίᾳ· Νεοπτόλεμος δ' ἀπείρῳ διαπˈρυσίᾳ, </l>
<l n="52">βουβόται τόθι πρῶνες ἔξοχοι κατάκεινται </l>
<l n="53">Δωδώναθεν ἀρχόμενοι πρὸς Ἰόνιον πόρον. </l>
<l n="54">Παλίου δὲ πὰρ ποδὶ λατˈρίαν Ἰαολκόν </l>
<l n="55">πολεμίᾳ χερὶ προστραπών </l>
<l n="56">⸏Πηλεὺς παρέδωκεν Αἱμόνεσσιν </l>
<l n="57"><seg rend="Marginalia">Ηʹ</seg> δάμαρτος Ἱππολύτας Ἀκάστου δολίαις </l>
<l n="58">τέχναισι χρησάμενος· </l>
<l n="59">τᾷ Δαιδάλου δὲ μαχαίρᾳ φύτευέ οἱ θάνατον </l>
<l n="60">ἐκ λόχου Πελίαο παῖς· ἄλαλκε δὲ Χίρων, </l>
<l n="61">καὶ τὸ μόρσιμον Διόθεν πεπρωμένον ἔκφερεν· </l>
<l n="62">πῦρ δὲ παγκρατὲς θρασυμαχάνων τε λεόντων </l>
<l n="63">ὄνυχας ὀξυτάτους ἀκμάν </l>
<l n="64">⸏καὶ δεινοτάτων σχάσαις ὀδόντων </l>
<l n="65"><seg rend="Marginalia">Θʹ</seg> ἔγαμεν ὑψιθρόνων μίαν Νηρεΐδων. </l>
<l n="66">εἶδεν δ' εὔκυκˈλον ἕδραν, </l>
<l n="67">τὰν οὐρανοῦ βασιλῆες πόντου τ' ἐφεζόμενοι </l>
<l n="68">δῶρα καὶ κράτος ἐξέφαναν ἐγγενὲς αὐτῷ. </l>
<l n="69">Γαδείρων τὸ πρὸς ζόφον οὐ περατόν· ἀπότˈρεπε <pb/> </l>
<l n="70">αὖτις Εὐρώπαν ποτὶ χέρσον ἔντεα ναός· </l>
<l n="71">ἄπορα γὰρ λόγον Αἰακοῦ </l>
<l n="72">⸏παίδων τὸν ἅπαντά μοι διελθεῖν. </l>
<l n="73"><seg rend="Marginalia">Ιʹ</seg> Θεανδρίδαισι δ' ἀεξιγυίων ἀέθλων </l>
<l n="74">κάρυξ ἑτοῖμος ἔβαν </l>
<l n="75">Οὐλυμπίᾳ τε καὶ Ἰσθμοῖ Νεμ͜έᾳ τε συνθέμενος, </l>
<l n="76">ἔνθα πεῖραν ἔχοντες οἴκαδε κˈλυτοκάρπων </l>
<l n="77">οὐ νέοντ' ἄνευ στεφάνων, πάτραν ἵν' ἀκούομεν, </l>
<l n="78">Τιμάσαρχε, τ͜εὰν ἐπινικίοισιν ἀοιδαῖς </l>
<l n="79">πρόπολον ἔμμεναι. εἰ δέ τοι </l>
<l n="80">⸏μάτρῳ μ' ἔτι Καλλικλεῖ κελεύεις </l>
<l n="81"><seg rend="Marginalia">ΙΑʹ</seg> στάλαν θέμεν Παρίου λίθου λευκοτέραν· </l>
<l n="82">ὁ χρυσὸς ἑψόμενος </l>
<l n="83">αὐγὰς ἔδειξεν ἁπάσας, ὕμνος δὲ τῶν ἀγαθῶν </l>
<l n="84">ἐργμάτων βασιλεῦσιν ἰσοδαίμονα τεύχει </l>
<l n="85">φῶτα· κεῖνος ἀμφ' Ἀχέροντι ναιετάων ἐμάν </l>
<l n="86">γλῶσσαν εὑρέτω κελαδῆτιν, Ὀρσοτριαίνα </l>
<l n="87">ἵν' ἐν ἀγῶνι βαρυκτύπου </l>
<l n="88">⸏θάλησε Κορινθίοις σελίνοις· </l>
<l n="89"><seg rend="Marginalia">ΙΒʹ</seg> τὸν Εὐφάνης ἐθέλων γεραιὸς προπάτωρ </l>
<l n="90">σὸς ἄεισέν ποτε, παῖ. </l>
<l n="91">ἄλλοισι δ' ἅλικες ἄλλοι· τὰ δ' αὐτὸς ἀντιτύχῃ, </l>
<l n="92">ἔλπεταί τις ἕκαστος ἐξοχώτατα φάσθαι. </l>
<l n="93">οἷον αἰνέων κε Μελησίαν ἔριδα στρέφοι, </l>
<l n="94">ῥήματα πˈλέκων, ἀπάλαιστος ἐν λόγῳ ἕλκειν, </l>
<l n="95">μαλακὰ μὲν φρονέων ἐ͡σλοῖς, </l>
<l n="96">τραχὺς δὲ παλιγκότοις ἔφεδˈρος. <pb/> </l>
</div>
<div type="Ode" n="5">
<l n="1"><seg rend="Marginalia">Αʹ</seg> Οὐκ ἀνδριαντοποιός εἰμ', ὥστ' ἐλινύσοντα ἐργάζεσθαι<space/>
 ἀγάλματ' ἐπ' αὐτᾶς βαθˈμίδος </l>
<l n="2">ἑστᾰότ'· ἀλλ' ἐπὶ πάσας 
<space/>ὁλκάδος ἔν τ' ἀκάτῳ, γλυκεῖ' ἀοιδά, </l>
<l n="3">στεῖχ' ἀπ' Αἰγίνας διαγγέλλοισ', ὅτι </l>
<l n="4">Λάμπωνος υἱὸς Πυθέας εὐρυσθενής </l>
<l n="5">νίκη Νεμείοις παγκρατίου στέφανον, </l>
<l n="6">οὔπω γένυσι φαίνων τερείνας 
<space/>⸏ματέρ' οἰνάνθας ὀπώραν, </l>
<l n="7">ἐκ δὲ Κˈρόνου καὶ Ζηνὸς ἥρωας αἰχματὰς φυτευθέντας<space/>
 καὶ ἀπὸ χˈρυσεᾶν Νηρηΐδων </l>
<l n="8">Αἰακίδας ἐγέραιρεν 
<space/>ματρόπολίν τε, φίλαν ξένων ἄρουραν· </l>
<l n="9">τάν ποτ' εὔανδρόν τε καὶ ναυσικˈλυτάν <pb/> </l>
<l n="10">θέσσαντο, πὰρ βωμὸν πατέρος Ἑλλανίου </l>
<l n="11">στάντες, πίτναν τ' ἐς αἰθέρα χεῖρας ἁμᾶ </l>
<l n="12">Ἐνδαΐδος ἀριγˈνῶτες υἱοί 
<space/>⸏καὶ βία Φώκου κρέοντος, </l>
<l n="13">ὁ τᾶς θεοῦ, ὃν Ψαμάθεια τίκτ' ἐπὶ ῥ̄ηγμῖνι πόντου. </l>
<l n="14">αἰδέομαι μέγα εἰπεῖν 
<space/>ἐν δίκᾳ τε μὴ κεκινδυνευμένον, </l>
<l n="15">πῶς δὴ λίπον εὐκλέα νᾶσον, 
<space/>καὶ τίς ἄνδρας ἀλκίμους </l>
<l n="16">δαίμων ἀπ' Οἰνώνας ἔλασεν. 
<space/>στάσομαι· οὔ τοι ἅπασα κερδίων </l>
<l n="17">φαίνοισα πρόσωπον ἀλάθει' ἀτˈρεκές· </l>
<l n="18">καὶ τὸ σιγᾶν πολλάκις ἐστὶ σοφώ⸐τατον<space/>
 ἀνθρώπῳ νοῆσαι. </l>
<l n="19"><seg rend="Marginalia">Βʹ</seg> εἰ δ' ὄλβον ἢ χειρῶν βίαν ἢ σιδαρίταν ἐπαινῆσαι<space/>
 πόλεμον δεδόκηται, μακˈρά μοι </l>
<l n="20">αὐτόθεν ἅλμαθ' ὑποσκά-</l>
<l n="21" rend="indent(1)">πτοι τις· ἔχω γονάτων ὁρμὰν ἐλαφˈράν· </l>
<l n="22">καὶ πέραν πόντοιο πάλλοντ' αἰετοί. </l>
<l n="23">πρόφˈρων δὲ καὶ κείνοις ἄειδ' ἐν Παλίῳ </l>
<l n="24">Μοισᾶν ὁ κάλλιστος χορός, ἐν δὲ μέσαις </l>
<l n="25">φόρμιγγ' Ἀπόλλων ἑπτάγλωσσον </l>
<l n="24" rend="indent(1)">⸏χρυσέῳ πλάκτρῳ διώκων </l>
<l n="25">ἁγεῖτο παντοίων νόμων· αἱ δὲ πρώτιστον μὲν ὕμνησαν<space/>
 Διὸς ἀρχόμεναι σεμνὰν Θέτιν </l>
<l n="26">Πηλέα θ', ὥς τέ νιν ἁβˈρὰ 
<space/>Κρηθεῒς Ἱππολύτα δόλῳ πεδᾶσαι </l>
<l n="27">ἤθελε ξυνᾶνα Μαγˈνήτων σκοπόν </l>
<l n="28">πείσαισ' ἀκοίταν ποικίλοις βουλεύμασιν, </l>
<l n="29">ψεύσταν δὲ ποιητὸν συνέπαξε λόγον, <pb/> </l>
<l n="30">ὡς ἦρα νυμφείας ἐπείρα 
<space/>⸏κεῖνος ἐν λέκτροις Ἀκάστου </l>
<l n="31">εὐνᾶς· τὸ δ' ἐναντίον ἔσκεν· πολλὰ γάρ νιν παντὶ θυμῷ </l>
<l n="32">παρφαμένα λιτάνευεν. 
<space/>τοῖο δ' ὀργὰν κνίζον αἰπεινοὶ λόγοι· </l>
<l n="33">εὐθὺς δ' ἀπανάνατο νύμφαν, 
<space/>ξεινίου πατˈρὸς χόλον </l>
<l n="34">δείσαις· ὁ δ' εὖ φράσθη κατένευσέν<space/>
 τέ οἱ ὀρσινεφὴς ἐξ οὐρανοῦ </l>
<l n="35">Ζεὺς ἀθανάτων βασιλεύς, ὥστ' ἐν τάχει </l>
<l n="36">ποντίαν χρυσαλακάτων τινὰ Νη⸐ρεΐδων<space/>
 πράξειν ἄκοιτιν, </l>
<l n="37"><seg rend="Marginalia">Γʹ</seg> γαμβρὸν Ποσειδάωνα πείσαις, ὃς Αἰγᾶθεν ποτὶ κˈλειτὰν<space/>
 θαμὰ νίσεται Ἰσθμὸν Δωρίαν· </l>
<l n="38">ἔνθα νιν εὔφρονες ἶλαι 
<space/>σὺν καλάμοιο βοᾷ θεὸν δέκονται, </l>
<l n="39">καὶ σθένει γυίων ἐρίζοντι θˈρασεῖ. </l>
<l n="40">Πότˈμος δὲ κρίνει συγγενὴς ἔργων πέρι </l>
<l n="41">πάντων. τὺ δ' Αἰγίναθε δίς, Εὐθύμενες, </l>
<l n="42">Νίκας ἐν ἀγκώνεσσι πίτˈνων 
<space/>⸏ποικίλων ἔψαυσας ὕμνων. </l>
<l n="43">ἤτοι μεταΐξαις σὲ καὶ νῦν τεὸς μάτρως ἀγάλλει 
<space/>κείνου ὁμόσπορον ἔθˈνος, Πυθέα. </l>
<l n="44">ἁ Νεμέα μὲν ἄραρεν 
<space/>μείς τ' ἐπιχώριος, ὃν φίλησ' Ἀπόλλων· </l>
<l n="45">ἅλικας δ' ἐλθόντας οἴκοι τ' ἐκˈράτει </l>
<l n="46">Νίσου τ' ἐν εὐαγκεῖ λόφῳ. χαίρω δ' ὅτι </l>
<l n="47">ἐσλοῖσι μάρναται πέρι πᾶσα πόλις. </l>
<l n="48">ἴσθι, γˈλυκεῖάν τοι Μενάνδρου 
<space/>⸏σὺν τύχᾳ μόχθων ἀμοιβάν </l>
<l n="49">ἐπαύρεο. χρὴ δ' ἀπ' Ἀθανᾶν τέκτον' ͜ἀεθληταῖσιν ἔμμεν· <pb/> </l>
<l n="50">εἰ δὲ Θεμίστιον ἵκεις 
<space/>ὥστ' ἀείδειν, μηκέτι ῥ̄ίγει· δίδοι </l>
<l n="51">φωνάν, ἀνὰ δ' ἱστία τεῖνον 
<space/>πρὸς ζυγὸν καρχασίου, </l>
<l n="52">πύκταν τέ νιν καὶ παγκρατίου 
<space/>φθέγξαι ἑλεῖν Ἐπιδαύρῳ διπˈλόαν </l>
<l n="53">νικῶντ' ἀρετάν, προθύροισιν δ' Αἰακοῦ </l>
<l n="54">ἀνθέων ποι͜άεντα φέρε στεφανώματα<space/>
 σὺν ξανθαῖς Χάρισσιν. <pb/> </l>
</div>
<div type="Ode" n="6">
<l n="1"><seg rend="Marginalia">Αʹ</seg> Ἓν ἀνδρῶν, ἓν θεῶν γένος· ἐκ μιᾶς δὲ πνέομεν </l>
<l n="2">ματρὸς ἀμφότεροι· διείργει δὲ πᾶσα κεκˈριμένα </l>
<l n="3">δύναμις, ὡς τὸ μὲν οὐδέν, ὁ δὲ 
<space/>χάλκεος ἀσφαλὲς αἰὲν ἕδος </l>
<l n="4">μένει οὐρανός. ἀλλά τι προσφέρομεν ἔμπαν ἢ μέγαν </l>
<l n="5">νόον ἤτοι φύσιν ἀθανάτοις, </l>
<l n="6">καίπερ ἐφαμερίαν οὐκ εἰδότες οὐδὲ μετὰ νύκτας </l>
<l n="6b">ἄμμε πότˈμος </l>
<l n="7">⸏ἅντιν' ἔγˈραψε δραμεῖν ποτὶ στάθμαν. </l>
<l n="8">τεκμαίρει {δὲ} καί νυν Ἀλκιμίδας τὸ συγγενὲς ἰδεῖν </l>
<l n="9">ἄγχι καρποφόροις ἀρούραισιν, αἵτ' ἀμειβόμεναι </l>
<l n="10">τόκα μὲν ὦν βίον ἀνδράσιν ἐπ͜ηετανὸν<space/>
 ἐκ πεδίων ἔδοσαν, </l>
<l n="11">τόκα δ' αὖτ' ἀναπαυσάμεναι σθένος ἔμαρψαν. ἦλθέ τοι </l>
<l n="12">Νεμέας ἐξ ἐρατῶν ἀέθλων </l>
<l n="13">παῖς ἐναγώνιος, ὃς ταύταν<space/>
 μεθέπων Διόθεν αἶσαν </l>
<l n="13b">νῦν {τε} πέφανται </l>
<l n="14">⸏οὐκ ἄμμορος ἀμφὶ πάλᾳ κυναγέτας, </l>
<l n="15">ἴχˈνεσιν ἐν Πραξιδάμαντος ἑὸν πόδα νέμων </l>
<l n="16">πατˈροπάτορος ὁμαιμίοις. </l>
<l n="17">κεῖνος γὰρ Ὀλυμπιόνικος ἐὼν Αἰακίδαις </l>
<l n="18">ἔρνεα πρῶτος &lt;ἔνεικεν&gt; ἀπ' Ἀλφεοῦ, </l>
<l n="19">καὶ πεντάκις Ἰσθμοῖ στεφανωσάμενος, </l>
<l n="20">Νεμέᾳ δὲ τρεῖς, ἔπαυσε λάθαν </l>
<l n="21">Σαοκˈλείδα', ὃς ὑπέρτατος </l>
<l n="22">⸐Ἁγησιμάχοι' ὑέων γένετο. </l>
<l n="23"><seg rend="Marginalia">Βʹ</seg> ἐπεί οἱ τρεῖς ἀεθˈλοφόροι πρὸς ἄκˈρον ἀρετᾶς <pb/> </l>
<l n="24">ἦλθον, οἵ τε πόνων ἐγεύσαντο. σὺν θεοῦ δὲ τύχᾳ </l>
<l n="25">ἕτερον οὔ τινα οἶκον ἀπεφάνατο<space/>
 πυγˈμαχία &lt;πλεόνων&gt; </l>
<l n="26">ταμίαν στεφάνων μυχῷ Ἑλλάδος ἁπάσας. ἔλπομαι </l>
<l n="27">μέγα εἰπὼν σκοποῦ ἄντα τυχεῖν </l>
<l n="28">ὥτ' ἀπὸ τόξου ἱείς· εὔθυν'<space/>
 ἐπὶ τοῦτον, ἄγε, Μοῖσα, </l>
<l n="28b">οὖρον ἐπέων </l>
<l n="29">⸏εὐκλέα· παροιχομένων γὰρ ἀνέρων, </l>
<l n="30">ἀοιδαὶ καὶ λόγοι τὰ καλά σφιν ἔργ' ἐκόμισαν· </l>
<l n="31">Βασσίδαισιν ἅ τ' οὐ σπανίζει, παλαίφατος γενεά, </l>
<l n="32">ἴδια ναυστολέοντες ἐπικώμια,<space/>
 Πιερίδων ἀρόταις </l>
<l n="33">δυνατοὶ παρέχειν πολὺν ὕμνον ἀγερώχων ἐργμάτων </l>
<l n="34">ἕνεκεν. καὶ γὰρ ἐν ἀγαθέᾳ </l>
<l n="35">χεῖρας ἱμάντι δεθεὶς Πυθῶνι κράτησεν ἀπὸ ταύτας </l>
<l n="35b">αἷμα πάτˈρας </l>
<l n="36">⸏χρυσαλακάτου ποτὲ Καλλίας ἁδών </l>
<l n="37">ἔρνεσι Λατοῦς, παρὰ Κασταλίαν τε Χαρίτων </l>
<l n="38">ἑσπέριος ὁμάδῳ φλέγεν· </l>
<l n="39">πόντου τε γέφυρ' ἀκάμαντος ἐν ἀμφικτιόνων </l>
<l n="40">ταυροφόνῳ τριετηρίδι Κρ͜εοντίδαν </l>
<l n="41">τίμασε Ποσειδάνιον ἂν τέμενος· </l>
<l n="42">βοτάνα τέ νίν ποθ' ἁ λέοντος </l>
<l n="43">νικάσαντ' ἤρεφε δασκίοις </l>
<l n="44">⸐Φλειοῦντος ὑπ' ὠγυγίοις ὄρεσιν. </l>
<l n="45"><seg rend="Marginalia">Γʹ</seg> πλατεῖαι πάντοθεν λογίοισιν ἐντὶ πρόσοδοι </l>
<l n="46">νᾶσον εὐκλέα τάνδε κοσμεῖν· ἐπεί σφιν Αἰακίδαι </l>
<l n="47">ἔπορον ἔξοχον αἶσαν ἀρετὰς<space/>
 ἀποδεικνύμενοι μεγάλας, <pb/> </l>
<l n="48">πέταται δ' ἐπί τε χθόνα καὶ διὰ θαλάσσας τηλόθεν </l>
<l n="49">ὄνυμ' αὐτῶν· καὶ ἐς Αἰθίοπας </l>
<l n="50">Μέμνονος οὐκ {ἂν} ἀπονοστήσαντος<space/>
 ἔπαλτο· βαρὺ δέ σφιν </l>
<l n="50b">νεῖκος Ἀχιλεύς </l>
<l n="51">⸏ἔμπεσε χαμαὶ καταβαὶς ἀφ' ἁρμάτων, </l>
<l n="52">φαεννᾶς υἱὸν εὖτ' ἐνάριξεν Ἀόος ἀκμᾷ </l>
<l n="53">ἔγχεος ζακότοιο. καὶ ταῦτα μὲν παλαιότεροι </l>
<l n="54">ὁδὸν ἀμαξιτὸν εὗρον· ἕπομαι<space/>
 δὲ καὶ αὐτὸς ἔχων μελέταν· </l>
<l n="55">τὸ δὲ πὰρ ποδὶ ναὸς ἑλισσόμενον αἰεὶ κυμάτων </l>
<l n="56">λέγεται παντὶ μάλιστα δονεῖν </l>
<l n="57">θυμόν. ἑκόντι δ' ἐγὼ νώτῳ<space/>
 μεθέπων δίδυμον ἄχθος </l>
<l n="57b">ἄγγελος ἔβαν, </l>
<l n="58">⸏πέμπτον ἐπὶ εἴκοσι τοῦτο γαρύων </l>
<l n="59">εὖχος ἀγώνων ἄπο, τοὺς ἐνέποισιν ἱερούς, </l>
<l n="60">Ἀλκίμιδα, σέ γ' ἐπαρκέσαι </l>
<l n="61">κλειτᾷ γενεᾷ—δύο μὲν Κρονίου πὰρ τεμένει, </l>
<l n="62">παῖ, σέ τ' ἐνόσφισε καὶ Πολυτιμίδαν </l>
<l n="63">κλᾶρος προπετὴς ἄνθε' Ὀλυμπιάδος—, </l>
<l n="64">δελφῖνι καὶ τάχος δι' ἅλμας </l>
<l n="65">ἶσον &lt;κ'&gt; εἴποιμι Μελησίαν </l>
<l n="66">χειρῶν τε καὶ ἰσχύος ἁνίοχον. <pb/> </l>
</div>
<div type="Ode" n="7">
<l n="1"><seg rend="Marginalia">Αʹ</seg> Ἐλείθυια, πάρεδˈρε Μοιρᾶν βαθυφˈρόνων, </l>
<l n="2">παῖ μεγαλοσθενέος, ἄκουσον,<space/>
 Ἥρας, γενέτειρα τέκˈνων· ἄνευ σέθεν </l>
<l n="3">οὐ φάος, οὐ μέλαιναν δρακέντες εὐφρόναν </l>
<l n="4">τεὰν ἀδελφ͜εὰν ἐλάχομεν ἀγˈλαόγυιον Ἥβαν. </l>
<l n="5">ἀναπˈνέομεν δ' οὐχ ἅπαντες ἐπὶ ἴσα· </l>
<l n="6">εἴργει δὲ πότμῳ ζυγένθ' ἕτερον ἕτερα. σὺν δὲ τίν </l>
<l n="7">καὶ παῖς ὁ Θεαρίωνος ἀρετᾷ κριθείς </l>
<l n="8">⸏εὔδοξος ἀείδεται Σωγένης μετὰ πενταέθˈλοις. </l>
<l n="9">πόλιν γὰρ φιλόμολπον οἰκεῖ δορικτύπων </l>
<l n="10">Αἰακιδᾶν· μάλα δ' ἐθέλοντι<space/>
 σύμπειρον ἀγωνίᾳ θυμὸν ἀμφέπειν. </l>
<l n="11">εἰ δὲ τύχῃ τις ἔρδων, μελίφˈρον' αἰτίαν </l>
<l n="12">ῥοαῖσι Μοισᾶν ἐνέβαλε· ταὶ μεγάλαι γὰρ ἀλκαί </l>
<l n="13">σκότον πολὺν ὕμνων ἔχοντι δεόμεναι· </l>
<l n="14">ἔργοις δὲ καλοῖς ἔσοπτρον ἴσαμεν ἑνὶ σὺν τρόπῳ, </l>
<l n="15">εἰ Μναμοσύνας ἕκατι λιπαράμπυκος </l>
<l n="16">⸏εὕρηται ἄποινα μόχθων κλυταῖς ἐπέων ἀοιδαῖς. </l>
<l n="17">σοφοὶ δὲ μέλλοντα τριταῖον ἄνεμον </l>
<l n="18">ἔμαθον, οὐδ' ὑπὸ κέρδει βλάβεν· </l>
<l n="19">ἀφˈνεὸς πεν͜ιχρός τε θανάτου παρά </l>
<l n="20">σᾶμα ν͜έοντ͝αι. ἐγὼ δὲ πλέον' ἔλπομαι </l>
<l n="21">λόγον Ὀδυσσέος ἢ πάθαν 
<space/>⸐διὰ τὸν ἁδυεπῆ γενέσθ' Ὅμηρον· </l>
<l n="22"><seg rend="Marginalia">Βʹ</seg> ἐπεὶ ψεύδεσί οἱ ποτανᾷ &lt;τε&gt; μαχανᾷ </l>
<l n="23">σεμνὸν ἔπεστί τι· σοφία 
<space/>δὲ κλέπτει παράγοισα μύθοις. τυφλὸν δ' ἔχει </l>
<l n="24">ἦτορ ὅμιλος ἀνδρῶν ὁ πλεῖστος. εἰ γὰρ ἦν </l>
<l n="25">ἓ τὰν ἀλάθειαν ἰδέμεν, οὔ κεν ὅπλων χολωθείς <pb/> </l>
<l n="26">ὁ καρτερὸς Αἴας ἔπαξε διὰ φρενῶν </l>
<l n="27">λευρὸν ξίφος· ὃν κράτιστον Ἀχιλέος ἄτερ μάχᾳ </l>
<l n="28">ξανθῷ Μενέλᾳ δάμαρτα κομίσαι θοαῖς </l>
<l n="29">⸏ἂν ναυσὶ πόρευσαν εὐθυπˈνόου Ζεφύροιο πομπαί </l>
<l n="30">πρὸς Ἴλου πόλιν. ἀλλὰ κοινὸν γὰρ ἔρχεται </l>
<l n="31">κῦμ' Ἀίδα, πέσε δ' ἀδόκητον<space/>
 ἐν καὶ δοκέοντα· τιμὰ δὲ γίνεται </l>
<l n="32">ὧν θεὸς ἁβˈρὸν αὔξει λόγον τεθνακότων. </l>
<l n="33">βοαθοῶν τοι παρὰ μέγαν ὀμφαλὸν εὐρυκόλπου </l>
<l n="34">μόλον χθονός. ἐν Πυθίοισι δὲ δαπέδοις </l>
<l n="35">κεῖται Πριάμου πόλιν Ν͜εοπτόλεμος ἐπεὶ πράθεν, </l>
<l n="36">τᾷ καὶ Δαναοὶ πόνησαν· ὁ δ' ἀποπˈλέων </l>
<l n="37">⸏Σκύρου μὲν ἅμαρτε, πλαγχθέντες δ' εἰς Ἐφύραν ἵκοντο. </l>
<l n="38">Μολοσσίᾳ δ' ἐμβασίλευεν ὀλίγον </l>
<l n="39">χρόνον· ἀτὰρ γένος αἰεὶ φέρει </l>
<l n="40">τοῦτό οἱ γέρας. ᾤχετο δὲ πρὸς θεόν, </l>
<l n="41">κτέατ' ἄγων Τροΐαθεν ἀκροθινίων· </l>
<l n="42">ἵνα κρεῶν νιν ὕπερ μάχας 
<space/>⸐ἔλασεν ἀντιτυχόντ' ἀνὴρ μαχαίρᾳ. </l>
<l n="43"><seg rend="Marginalia">Γʹ</seg> βάρυνθεν δὲ περισσὰ Δελφοὶ ξεναγέται. </l>
<l n="44">ἀλλὰ τὸ μόρσιμον ἀπέδωκεν·<space/>
 ἐχˈρῆν δέ τιν' ἔνδον ἄλσει παλαιτάτῳ </l>
<l n="45">Αἰακιδᾶν κρεόντων τὸ λοιπὸν ἔμμεναι </l>
<l n="46">θεοῦ παρ' εὐτειχέα δόμον, ἡροΐαις δὲ πομπαῖς </l>
<l n="47">θεμισκόπον οἰκεῖν ἐόντα πολυθύτοις. </l>
<l n="48">εὐώνυμον ἐς δίκαν τρία ἔπεα διαρκέσει· </l>
<l n="49">οὐ ψεῦδις ὁ μάρτυς ἔργμασιν ἐπιστατεῖ, </l>
<l n="50">⸏Αἴγινα, τεῶν Διός τ' ἐκγόνων. θρασύ μοι τόδ' εἰπεῖν </l>
<l n="51">φαενναῖς ἀρεταῖς ὁδὸν κυρίαν λόγων <pb/> </l>
<l n="52">οἴκοθεν· ἀλλὰ γὰρ ἀνάπαυσις<space/>
 ἐν παντὶ γλυκεῖα ἔργῳ· κόρον δ' ἔχει </l>
<l n="53">καὶ μέλι καὶ τὰ τέρπν' ἄνθε' Ἀφˈροδίσια. </l>
<l n="54">φυᾷ δ' ἕκαστος διαφέρομεν βιοτὰν λαχόντες </l>
<l n="55">ὁ μὲν τά, τὰ δ' ἄλλοι· τυχεῖν δ' ἕν' ἀδύνατον </l>
<l n="56">εὐδαιμονίαν ἅπασαν ἀνελόμενον· οὐκ ἔχω </l>
<l n="57">εἰπεῖν, τίνι τοῦτο Μοῖρα τέλος ἔμπεδον </l>
<l n="58">⸏ὤρεξε. Θεαρίων, τὶν δ' ἐοικότα καιρὸν ὄλβου </l>
<l n="59">δίδωσι, τόλμαν τε καλῶν ἀρομένῳ </l>
<l n="60">σύνεσιν οὐκ ἀποβλάπτει φρενῶν. </l>
<l n="61">ξεῖνός εἰμι· ͡σκοτεινὸν ἀπέχων ψόγον, </l>
<l n="62">ὕδατος ὥτε ῥοὰς φίλον ἐς ἄνδρ' ἄγων </l>
<l n="63">κλέος ἐτήτυμον αἰνέσω· 
<space/>⸐ποτίφορος δ' ἀγαθοῖσι μισθὸς οὗτος. </l>
<l n="64"><seg rend="Marginalia">Δʹ</seg> ἐὼν δ' ἐγγὺς Ἀχαιὸς οὐ μέμψεταί μ' ἀνήρ </l>
<l n="65">Ἰονίας ὑπὲρ ἁλὸς οἰκ͜έων,<space/>
 καὶ προξενίᾳ πέποιθ', ἔν τε δαμόταις </l>
<l n="66">ὄμματι δέρκομαι λαμπρόν, οὐχ ὑπερβαλών, </l>
<l n="67">βίαια πάντ' ἐκ ποδὸς ἐρύσαις· ὁ δὲ λοιπὸς εὔφρων </l>
<l n="68">ποτὶ χˈρόνος ἕρποι. μαθὼν δέ τις ἀνερεῖ, </l>
<l n="69">εἰ πὰρ μέλος ἔρχομαι ψάγιον ὄαρον ἐννέπων. </l>
<l n="70">Εὐξένιδα πάτραθε Σώγενες, ἀπομνύω </l>
<l n="71">⸏μὴ τέρμα προβαὶς ἄκονθ' ὥτε χαλκοπάραον ὄρσαι </l>
<l n="72">θοὰν γλῶσσαν, ὃς ἐξέπεμψεν παλαισμάτων </l>
<l n="73">αὐχένα καὶ σθένος ἀδίαντον,<space/>
 αἴθωνι πρὶν ἁλίῳ γυῖον ἐμπεσεῖν. </l>
<l n="74">εἰ πόνος ἦν, τὸ τερπνὸν πλέον πεδέρχεται. </l>
<l n="75">ἔα με· νικῶντί γε χάριν, εἴ τι πέραν ἀερθείς </l>
<l n="76">ἀνέκˈραγον, οὐ τραχύς εἰμι καταθέμεν. </l>
<l n="77">εἴρειν στεφάνους ἐλαφˈρόν, ἀναβάλεο· Μοῖσά τοι </l>
<l n="78">κολλᾷ χρῠσὸν ἔν τε λευκὸν ἐλέφανθ' ἁμᾶ <pb/> </l>
<l n="79">⸏καὶ λείριον ἄνθεμον ποντίας ὑφελοῖσ' ἐέρσας. </l>
<l n="80">Διὸς δὲ μεμναμένος ἀμφὶ Νεμέᾳ </l>
<l n="81">πολύφατον θρόον ὕμνων δόνει </l>
<l n="82">ἡσυχᾷ. βασιλῆα δὲ θεῶν πρέπει </l>
<l n="83">δάπεδον ἂν τόδε γαρυέμεν ἡμέρᾳ </l>
<l n="84">⸐ὀπί· λέγοντι γὰρ Αἰακόν νιν ὑπὸ ματροδόκοις γοναῖς φυτεῦσαι, </l>
<l n="85"><seg rend="Marginalia">Εʹ</seg> ἐμᾷ μὲν πολίαρχον εὐωνύμῳ πάτρᾳ, </l>
<l n="86">Ἡράκλεες, σέο δὲ προπρ͜άον' 
<space/>ἔμ&lt;μ&gt;εν ξεῖνον ἀδελφεόν τ'. εἰ δὲ γεύεται </l>
<l n="87">ἀνδρὸς ἀνήρ τι, φαῖμέν κε γείτον' ἔμμεναι </l>
<l n="88">νόῳ φιλήσαντ' ἀτενέϊ γείτονι χάρμα πάντων </l>
<l n="89">ἐπάξιον· εἰ δ' αὐτὸ καὶ θεὸς ἀνέχοι, — </l>
<l n="90">ἐν τίν κ' ἐθέλοι, Γίγαντας ὃς ἐδάμασας, εὐτυχῶς </l>
<l n="91">ναίειν πατρὶ Σωγένης ἀταλὸν ἀμφέπων </l>
<l n="92">⸏θυμὸν προγόνων ἐϋκτήμονα ζαθέαν ἄγυιαν. </l>
<l n="93">ἐπεὶ τετˈρᾰόροισιν ὥθ' ἁρμάτων ζυγοῖς </l>
<l n="94">ἐν τεμένεσσι δόμον ἔχει τεοῖς, ἀμφοτέρας ἰὼν χειρός. ὦ μάκαρ, </l>
<l n="95">τὶν δ' ἐπέοικεν Ἥρας πόσιν τε πειθέμεν </l>
<l n="96">κόραν τε γλαυκώπιδα· δύνασαι δὲ βροτοῖσιν ἀλκάν </l>
<l n="97">ἀμαχανιᾶν δυσβάτων θαμὰ διδόμεν. </l>
<l n="98">εἰ γὰρ σύ ἱν ἐμπεδοσθενέα βίοτον ἁρμόσαις </l>
<l n="99">ἥβᾳ λιπαρῷ τε γήραϊ διαπˈλέκοις </l>
<l n="100">⸏εὐδαίμον' ἐόντα, παίδων δὲ παῖδες ἔχοιεν αἰεί </l>
<l n="101">γέρας τό περ νῦν καὶ ἄρειον ὄπιθεν. </l>
<l n="102">τὸ δ' ἐμὸν οὔ ποτε φάσει κέαρ </l>
<l n="103">ἀτˈρόποισι Νεοπτόλεμον ἑλκύσαι </l>
<l n="104">ἔπεσι· ταὐτὰ δὲ τρὶς τετράκι τ' ἀμπολεῖν </l>
<l n="105">ἀπορία τελέθει, τέκνοισιν<space/>
 ἅτε μαψυλάκας ‘Διὸς Κόρινθος’. <pb/> </l>
</div>
<div type="Ode" n="8">
<l n="1"><seg rend="Marginalia">Αʹ</seg> Ὥρα πότˈνια, κάρυξ Ἀφˈροδίτας 
<space/>ἀμβροσιᾶν φιλοτάτων, </l>
<l n="2">ἅ τε παρθενηΐοις παίδων τ' ἐφίζοισα γˈλεφάροις, </l>
<l n="3">τὸν μὲν ἡμέροις ἀνάγκας χερσὶ βαστάζεις,<space/>
 ἕτερον δ' ἑτέραις. </l>
<l n="4">ἀγαπατὰ δὲ καιροῦ μὴ πλαναθέντα πρὸς ἔργον ἕκαστον </l>
<l n="5">⸏τῶν ἀρειόνων ἐρώτων ἐπικˈρατεῖν δύνασθαι. </l>
<l n="6">οἷοι καὶ Διὸς Αἰγίνας τε λέκτρον 
<space/>ποιμένες ἀμφεπόλησαν </l>
<l n="7">Κυπˈρίας δώρων· ἔβλαστεν δ' υἱὸς Οἰνώνας βασιλεύς </l>
<l n="8">χειρὶ καὶ βουλαῖς ἄριστος. πολλά νιν πολλοὶ<space/>
 λιτάνευον ἰδεῖν· </l>
<l n="9">ἀβοατὶ γὰρ ἡρώων ἄωτοι περιναιεταόντων </l>
<l n="10">⸏ἤθελον κείνου γε πείθεσθ' ἀναξίαις ἑκόντες, </l>
<l n="11">οἵ τε κˈρανααῖς ἐν Ἀθάναισιν ἅρμοζον στρατόν, </l>
<l n="12">οἵ τ' ἀνὰ Σπάρταν Πελοπηϊάδαι. </l>
<l n="13">ἱκέτας Αἰακοῦ 
<space/>σεμνῶν γονάτων πόλιός θ' ὑπὲρ φίλας </l>
<l n="14">ἀστῶν θ' ὑπὲρ τῶνδ' ἅπτομαι φέρων <pb/> </l>
<l n="15">Λυδίαν μίτˈραν καναχηδὰ πεποικιλμέναν, </l>
<l n="16">Δείνιος δισσῶν σταδίων 
<space/>καὶ πατρὸς Μέγα Νεμεαῖον ἄγαλμα. </l>
<l n="17">σὺν θεῷ γάρ τοι φυτευθεὶς 
<space/>⸐ὄλβος ἀνθρώποισι παρμονώτερος· </l>
<l n="18"><seg rend="Marginalia">Βʹ</seg> ὅσπερ καὶ Κινύραν ἔβˈρισε πλούτῳ 
<space/>ποντίᾳ ἔν ποτε Κύπˈρῳ. </l>
<l n="19">ἵσταμαι δὴ ποσσὶ κούφοις, ἀμπνέων τε πˈρίν τι φάμεν. </l>
<l n="20">πολλὰ γὰρ πολλᾷ λέλεκται, ν͜εαρὰ δ' ἐξευρόντα<space/>
 δόμεν βασάνῳ </l>
<l n="21">ἐς ἔλεγχον, ἅπας κίνδυνος· ὄψον δὲ λόγοι φθονεροῖσιν, </l>
<l n="22">⸏ἅπτεται δ' ἐσλῶν ἀεί, χειρόνεσσι δ' οὐκ ἐρίζει. </l>
<l n="23">κεῖνος καὶ Τελαμῶνος δάψεν υἱόν, 
<space/>φασγάνῳ ἀμφικυλίσαις. </l>
<l n="24">ἦ τιν' ἄγˈλωσσον μέν, ἦτορ δ' ἄλκιμον, λάθα κατέχει </l>
<l n="25">ἐν λυγρῷ νείκει· μέγιστον δ' αἰόλῳ ψεύδει<space/>
 γέρας ἀντέταται. </l>
<l n="26">κρυφίαισι γὰρ ἐν ψάφοις Ὀδυσσῆ Δαναοὶ θεράπευσαν· </l>
<l n="27">⸏χρυσέων δ' Αἴας στερηθεὶς ὅπλων φόνῳ πάλαισεν. </l>
<l n="28">ἦ μὰν ἀνόμοιά γε δᾴοισιν ἐν θερμῷ χροΐ </l>
<l n="29">ἕλκεα ῥ̄ῆξαν πελεμιζόμενοι </l>
<l n="30">ὑπ' ἀλεξιμβρότῳ 
<space/>λόγχᾳ, τὰ μὲν ἀμφ' Ἀχιλεῖ νεοκτόνῳ, </l>
<l n="31">ἄλλων τε μόχθων ἐν πολυφθόροις. </l>
<l n="32">ἁμέραις. ἐχθρὰ δ' ἄρα πάρφασις ἦν καὶ πάλαι, </l>
<l n="33">αἱμύλων μύθων ὁμόφοιτος,<space/>
 δολοφˈραδής, κακοποιὸν ὄνειδος· </l>
<l n="34">ἃ τὸ μὲν λαμπρὸν βιᾶται, 
<space/>⸐τῶν δ' ἀφάντων κῦδος ἀντείνει σαθρόν. <pb/> </l>
<l n="35"><seg rend="Marginalia">Γʹ</seg> εἴη μή ποτέ μοι τοιοῦτον ἦθος, 
<space/>Ζεῦ πάτερ, ἀλλὰ κελεύθοις </l>
<l n="36">ἁπˈλόαις ζωᾶς ἐφαπτοίμαν, θανὼν ὡς παισὶ κλέος </l>
<l n="37">μὴ τὸ δύσφαμον προσάψω. χρυσὸν εὔχονται,<space/>
 πεδίον δ' ἕτεροι </l>
<l n="38">ἀπέραντον, ἐγὼ δ' ἀστοῖς ἁδὼν καὶ χθονὶ γυῖα καλύψαι, </l>
<l n="39">⸏αἰνέων αἰνητά, μομφὰν δ' ἐπισπείρων ἀλιτˈροῖς. </l>
<l n="40">ἀΐσσει δ' ἀρετά, χλωραῖς ἐέρσαις 
<space/>ὡς ὅτε δένδρεον &lt;––&gt;, </l>
<l n="41">&lt;ἐν&gt; σοφοῖς ἀνδρῶν ἀερθεῖσ' ἐν δικαίοις τε πˈρὸς ὑγρόν </l>
<l n="42">αἰθέρα. χˈρεῖαι δὲ παντοῖαι φίλων ἀνδρῶν·<space/>
 τὰ μὲν ἀμφὶ πόνοις </l>
<l n="43">ὑπερώτατα, μαστεύει δὲ καὶ τέρψις ἐν ὄμμασι θέσθαι </l>
<l n="44">⸏πιστόν. ὦ Μέγα, τὸ δ' αὖτις τεὰν ψυχὰν κομίξαι </l>
<l n="45">οὔ μοι δυνατόν· κενεᾶν δ' ἐλπίδων χαῦνον τέλος· </l>
<l n="46">σεῦ δὲ πάτˈρᾳ Χαριάδαις τ' ἐλαφρόν </l>
<l n="47">ὑπερεῖσαι λίθον 
<space/>Μοισαῖον ἕκατι ποδῶν εὐωνύμων </l>
<l n="48">δὶς δὴ δυοῖν. χαίρω δὲ πρόσφορον </l>
<l n="49">ἐν μὲν ἔργῳ κόμπον ἱείς, ἐπαοιδαῖς δ' ἀνήρ </l>
<l n="50">νώδυνον καί τις κάματον 
<space/>θῆκεν· ἦν γε μὰν ἐπικώμιος ὕμνος </l>
<l n="51">δὴ πάλαι καὶ πρὶν γενέσθαι 
<space/>τὰν Ἀδράστου τάν τε Καδˈμείων ἔριν. <pb/> </l>
</div>
<div type="Ode" n="9">
<l n="1"><seg rend="Marginalia">Αʹ</seg> Κωμάσομεν παρ' Ἀπόλλωνος Σικυωνόθε, Μοῖσαι, </l>
<l n="2">τὰν νεοκτίσταν ἐς Αἴτναν, ἔνθ' ἀναπεπταμέναι 
<space/>ξείνων νενίκανται θύραι, </l>
<l n="3">ὄλβιον ἐς Χρομίου 
<space/>δῶμ'. ἀλλ' ἐπέων γλυκὺν ὕμνον πράσσετε. </l>
<l n="4">τὸ κˈρατήσιππον γὰρ ἐς ἅρμ' ἀναβαίνων 
<space/>ματέρι καὶ διδύμοις παίδεσσιν αὐδὰν μανύει </l>
<l n="5">⸏Πυθῶνος αἰπεινᾶς ὁμοκˈλάροις ἐπόπταις. </l>
<l n="6"><seg rend="Marginalia">Βʹ</seg> ἔστι δέ τις λόγος ἀνθρώπων, τετελεσμένον ἐσλόν </l>
<l n="7">μὴ χαμαὶ σιγᾷ καλύψαι· θεσπεσία δ' ἐπέων 
<space/>καύχας ἀοιδὰ πρόσφορος. </l>
<l n="8">ἀλλ' ἀνὰ μὲν βρομίαν 
<space/>φόρμιγγ', ἀνὰ δ' αὐλὸν ἐπ' αὐτὰν ὄρσομεν </l>
<l n="9">ἱππίων ͜ἀέθλων κορυφάν, ἅ τε Φοίβῳ 
<space/>θῆκεν Ἄδραστος ἐπ' Ἀσωποῦ ῥεέθˈροις· ὧν ἐγώ </l>
<l n="10">⸏μνασθεὶς ἐπασκήσω κλυταῖς ἥρωα τιμαῖς. </l>
<l n="11"><seg rend="Marginalia">Γʹ</seg> ὃς τότε μὲν βασιλεύων κεῖθι νέαισί θ' ἑορταῖς </l>
<l n="12">ἰσχύος τ' ἀνδρῶν ἁμίλλαις ἅρμασί τε γˈλαφυροῖς 
<space/>ἄμφαινε κυδαίνων πόλιν. <pb/> </l>
<l n="13">φεῦγε γὰρ Ἀμφιαρῆ 
<space/>ποτε θˈρασυμήδεα καὶ δεινὰν στάσιν </l>
<l n="14">πατˈρίων οἴκων ἀπό τ' Ἄργεος· ἀρχοὶ 
<space/>δ' οὐκ ἔτ' ἔσαν Ταλαοῦ παῖδες, βιασθέντες λύᾳ. </l>
<l n="15">⸏κρέσσων δὲ καππαύει δίκαν τὰν πρόσθεν ἀνήρ. </l>
<l n="16"><seg rend="Marginalia">Δʹ</seg> ἀνδροδάμαντ' Ἐριφύλαν, ὅρκιον ὡς ὅτε πιστόν, </l>
<l n="17">δόντες Οἰκλείδᾳ γυναῖκα, ξανθοκομᾶν Δαναῶν 
<space/>ἦσαν μέγιστοι &lt;–⏑–&gt; </l>
<l n="18">καί ποτ' ἐς ἑπταπύλους 
<space/>Θήβας ἄγαγον στρατὸν ἀνδρῶν αἰσιᾶν </l>
<l n="19">οὐ κατ' ὀρνίχων ὁδόν· οὐδὲ Κρονίων 
<space/>ἀστεροπὰν ἐλελίξαις οἴκοθεν μαργουμένους </l>
<l n="20">⸏στείχειν ἐπώτρυν', ἀλλὰ φείσασθαι κελεύθου. </l>
<l n="21"><seg rend="Marginalia">Εʹ</seg> φαινομέναν δ' ἄρ' ἐς ἄταν σπεῦδεν ὅμιλος ἱκέσθαι </l>
<l n="22">χαλκέοις ὅπλοισιν ἱππείοις τε σὺν ἔντεσιν· Ἰσμηνοῦ<space/>
 δ' ἐπ' ὄχθαισι γˈλυκύν </l>
<l n="23">νόστον ἐρεισάμενοι 
<space/>λευκανθέα σώμασι πίαναν καπνόν· </l>
<l n="24">ἑπτὰ γὰρ δαίσαντο πυραὶ νεογυίους 
<space/>φῶτας· ὁ δ' Ἀμφιαρεῖ σχίσσεν κεραυνῷ παμβίᾳ </l>
<l n="25">⸏Ζεὺς τὰν βαθύστερνον χθόνα, κˈρύψεν δ' ἅμ' ἵπποις, </l>
<l n="26"><seg rend="Marginalia">ϝʹ</seg> δουρὶ Περικˈλυμένου πρὶν νῶτα τυπέντα μαχατάν </l>
<l n="27">θυμὸν αἰσχυνθῆμεν. ἐν γὰρ δαιμονίοισι φόβοις 
<space/>φεύγοντι καὶ παῖδες θεῶν. </l>
<l n="28">εἰ δυνατόν, Κρονίων, 
<space/>πεῖραν μὲν ἀγάνορα Φοινικοστόλων </l>
<l n="29">ἐγχέων ταύταν θανάτου πέρι καὶ ζωᾶς<space/>
 ἀναβάλλομαι ὡς πόρσιστα, μοῖραν δ' εὔνομον </l>
<l n="30">⸏αἰτ͜έω σε παισὶν δαρὸν Αἰτναίων ὀπάζειν, <pb/> </l>
<l n="31"><seg rend="Marginalia">Ζʹ</seg> Ζεῦ πάτερ, ἀγˈλαΐαισιν δ' ἀστυνόμοις ἐπιμεῖξαι </l>
<l n="32">λαόν. ἐντί τοι φίλιπποί τ' αὐτόθι καὶ κτεάνων 
<space/>ψυχὰς ἔχοντες κρέσσονας </l>
<l n="33">ἄνδρες. ἄπιστον ἔειπ'· 
<space/>αἰδὼς γὰρ ὑπὸ κˈρύφα κέρδει κλέπτεται, </l>
<l n="34">ἃ φέρει δόξαν. Χρομίῳ κεν ὑπασπίζων<space/>
 παρὰ πεζοβόαις ἵπποις τε ναῶν τ' ἐν μάχαις </l>
<l n="35">⸏ἔκˈρινας, ἂν κίνδυνον ὀξείας ἀυτᾶς, </l>
<l n="36"><seg rend="Marginalia">Ηʹ</seg> οὕνεκεν ἐν πολέμῳ κείνα θεὸς ἔντυεν αὐτοῦ </l>
<l n="37">θυμὸν αἰχματὰν ἀμύνειν λοιγὸν Ἐνυαλίου. 
<space/>παῦροι δὲ βουλεῦσαι φόνου </l>
<l n="38">παρποδίου νεφέλαν 
<space/>τρέψαι ποτὶ δυσμενέων ἀνδρῶν στίχας </l>
<l n="39">χερσὶ καὶ ψυχᾷ δυνατοί· λέγεται μὰν 
<space/>Ἕκτορι μὲν κλέος ἀνθῆσαι Σκαμάνδρου χεύμασιν </l>
<l n="40">⸏ἀγχοῦ, βαθυκˈρήμνοισι δ' ἀμφ' ἀκταῖς Ἑλώρου, </l>
<l n="41"><seg rend="Marginalia">Θʹ</seg> ἔνθ' Ἀρείας πόρον ἄνθρωποι καλέοισι, δέδορκεν </l>
<l n="42">παιδὶ τοῦθ' Ἁγησιδάμου φέγγος ἐν ἁλικίᾳ 
<space/>πρώτᾳ· τὰ δ' ἄλλαις ἁμέραις </l>
<l n="43">πολλὰ μὲν ἐν κονίᾳ 
<space/>χέρσῳ, τὰ δὲ γείτονι πόντῳ φάσομαι. </l>
<l n="44">ἐκ πόνων δ', οἳ σὺν νεότατι γένωνται 
<space/>σύν τε δίκᾳ, τελέθει πρὸς γῆρας αἰὼν ἡμέρα. </l>
<l n="45">⸏ἴστω λαχὼν πρὸς δαιμόνων θαυμαστὸν ὄλβον. </l>
<l n="46"><seg rend="Marginalia">Ιʹ</seg> εἰ γὰρ ἅμα κτεάνοις πολλοῖς ἐπίδοξον ἄρηται </l>
<l n="47">κῦδος, οὐκ ἔστι πˈρόσωθεν θνατὸν ἔτι σκοπιᾶς 
<space/>ἄλλας ἐφάψασθαι ποδοῖν. </l>
<l n="48">ἡσυχία δὲ φιλεῖ 
<space/>μὲν συμπόσιον· νεοθαλὴς δ' αὔξεται <pb/> </l>
<l n="49">μαλθακᾷ νικαφορία σὺν ἀοιδᾷ· 
<space/>θαρσαλέα δὲ παρὰ κˈρατῆρα φωνὰ γίνεται. </l>
<l n="50">⸏ἐγκιρνάτω τίς νιν, γλυκὺν κώμου προφάταν, </l>
<l n="51"><seg rend="Marginalia">ΙΑʹ</seg> ἀργυρέαισι δὲ νωμάτω φιάλαισι βιατάν </l>
<l n="52">ἀμπέλου παῖδ', ἅς ποθ' ἵπποι κτησάμεναι Χρομίῳ 
<space/>πέμψαν θεμιπˈλέκτοις ἁμᾶ </l>
<l n="53">Λατοΐδα στεφάνοις 
<space/>ἐκ τᾶς ἱερᾶς Σικυῶνος. Ζεῦ πάτερ, </l>
<l n="54">εὔχομαι ταύταν ἀρετὰν κελαδῆσαι 
<space/>σὺν Χαρίτεσσιν, ὑπὲρ πολλῶν τε τιμαλφεῖν λόγοις </l>
<l n="55">νίκαν, ἀκοντίζων σκοποῖ' ἄγχιστα Μοισᾶν. <pb/> </l>
</div>
<div type="Ode" n="10">
<l n="1"><seg rend="Marginalia">Αʹ</seg> Δαναοῦ πόλιν ἀγˈλαοθˈρόνων<space/>
 τε πεντήκοντα κορᾶν, Χάριτες, </l>
<l n="2">Ἄργος Ἥρας δῶμα θεοπˈρεπὲς ὑμνεῖτε·<space/>
 φˈλέγεται δ' ἀρεταῖς </l>
<l n="3">μυρίαις ἔργων θρασέων ἕνεκεν. </l>
<l n="4">μακˈρὰ μὲν τὰ Περσέος ἀμφὶ Μεδοίσας Γοργόνος, </l>
<l n="5">πολλὰ δ' Αἰγύπτῳ καταοίκισεν ἄστη 
<space/>ταῖς Ἐπάφου παλάμαις· </l>
<l n="6">οὐδ' Ὑπερμήστρα παρεπˈλάγχθη, μονό⸏ψαφον<space/>
 ἐν κολ͜εῷ κατασχοῖσα ξίφος. </l>
<l n="7">Διομήδεα δ' ἄμβροτον ξανθά<space/>
 ποτε Γˈλαυκῶπις ἔθηκε θεόν· </l>
<l n="8">γαῖα δ' ἐν Θήβαις ὑπέδεκτο κεραυνωθεῖσα<space/>
 Διὸς βέλεσιν </l>
<l n="9">μάντιν Οἰκλείδαν, πολέμοιο νέφος· </l>
<l n="10">καὶ γυναιξὶν καλλικόμοισιν ἀριστεύει πάλαι· </l>
<l n="11">Ζεὺς ἐπ' Ἀλκμήναν Δανάαν τε μολὼν τοῦτον<space/>
 κατέφανε λόγον· <pb/> </l>
<l n="12">πατˈρὶ δ' Ἀδˈράστοιο Λυγκεῖ τε φˈρενῶν 
<space/>⸏καρπὸν εὐθείᾳ συνάρμοξεν δίκᾳ· </l>
<l n="13">θρέψε δ' αἰχμὰν Ἀμφιτρύωνος. ὁ δ' ὄλβῳ φέρτατος </l>
<l n="14">ἵκετ' ἐς κείνου γενεάν, ἐπεὶ ἐν χαλκ͜έοις ὅπλοις </l>
<l n="15">Τηλεβόας ἔναρεν· τῷ ὄψιν ἐειδόμενος </l>
<l n="16">ἀθανάτων βασιλεὺς αὐλὰν ἐσῆλθεν, </l>
<l n="17">σπέρμ' ἀδείμαντον φέρων Ἡρακˈλέος· οὗ κατ' Ὄλυμπον </l>
<l n="18">ἄλοχος Ἥβα τελείᾳ παρὰ ματέρι βαίνοισ' 
<space/>⸐ἔστι, καλλίστα θεῶν. </l>
<l n="19"><seg rend="Marginalia">Βʹ</seg> βραχύ μοι στόμα πάντ' ἀναγήσασθ',<space/>
 ὅσων Ἀργεῖον ἔχει τέμενος </l>
<l n="20">μοῖραν ἐσλῶν· ἔστι δὲ καὶ κόρος ἀνθρώπων<space/>
 βαρὺς ἀντιάσαι· </l>
<l n="21">ἀλλ' ὅμως εὔχορδον ἔγειρε λύραν, </l>
<l n="22">καὶ παλαισμάτων λάβε φροντίδ'· ἀγών τοι χάλκεος </l>
<l n="23">δᾶμον ὀτˈρύνει ποτὶ βουθυσίαν Ἥρας<space/>
 ἀέθλων τε κρίσιν· </l>
<l n="24">Οὐλία παῖς ἔνθα νικάσαις δὶς ἔ⸏σχεν<space/>
 Θεαῖος εὐφόρων λάθαν πόνων. </l>
<l n="25">ἐκράτησε δὲ καί ποθ' Ἕλλανα<space/>
 στρατὸν Πυθῶνι, τύχᾳ τε μολών </l>
<l n="26">καὶ τὸν Ἰσθμοῖ καὶ Νεμέᾳ στέφανον, Μοίσαισί<space/>
 τ' ἔδωκ' ἀρόσαι, </l>
<l n="27">τρὶς μὲν ἐν πόντοιο πύλαισι λαχών, </l>
<l n="28">τρὶς δὲ καὶ σεμνοῖς δαπέδοις ἐν Ἀδραστείῳ νόμῳ. </l>
<l n="29">Ζεῦ πάτερ, τῶν μὰν ἔραται φρενί, σιγᾷ 
<space/>οἱ στόμα· πὰν δὲ τέλος </l>
<l n="30">ἐν τὶν ἔργων· οὐδ' ἀμόχθῳ καρδίᾳ 
<space/>⸏προσφέρων τόλμαν παραιτεῖται χάριν. </l>
<l n="31">γνώτ' ἀείδω θ͜εῷ τε καὶ ὅστις ἁμιλλᾶται πέρι </l>
<l n="32">ἐσχάτων ͜ἀέθλων κορυφαῖς. ὕπατον δ' ἔσχεν Πίσα <pb/> </l>
<l n="33">Ἡρακλέος τεθμόν. ἁδεῖαί γε μὲν ἀμβολάδαν </l>
<l n="34">ἐν τελεταῖς δὶς Ἀθαναίων νιν ὀμφαί </l>
<l n="35">κώμασαν· γαίᾳ δὲ καυθείσᾳ πυρὶ καρπὸς ἐλαίας </l>
<l n="36">ἔμολεν Ἥρας τὸν εὐάνορα λαὸν ἐν ἀγγ͜έων 
<space/>⸐ἕρκεσιν παμποικίλοις. </l>
<l n="37"><seg rend="Marginalia">Γʹ</seg> ἐπέβα δέ, Θεαῖε, ματρώων<space/>
 πολύγˈνωτον γένος ὑμετέρων </l>
<l n="38">εὐάγων τιμὰ Χαρίτεσσί τε καὶ σὺν 
<space/>Τυνδαρίδαις θαμάκις. </l>
<l n="39">ἀξιωθείην κεν, ἐὼν Θρασύκλου </l>
<l n="40">Ἀντία τε σύγγονος, Ἄργεϊ μὴ κρύπτειν φάος </l>
<l n="41">ὀμμάτων. νικαφορίαις γὰρ ὅσαις †ἱπποτˈρόφον<space/>
 ἄστυ τὸ Προί-</l>
<l n="42">τοιο θάλησεν† Κορίνθου τ' ἐν μυχοῖς· 
<space/>⸏καὶ Κλεωναίων πρὸς ἀνδρῶν τετˈράκις, </l>
<l n="43">Σικυωνόθε δ' ἀργυρωθέντες<space/>
 σὺν οἰνηραῖς φιάλαις ἀπέβαν, </l>
<l n="44">ἐκ δὲ Πελλάνας ἐπιεσσάμενοι νῶτον<space/>
 μαλακαῖσι κρόκαις· </l>
<l n="45">ἀλλὰ χαλκὸν μυρίον οὐ δυνατόν </l>
<l n="46">ἐξελέγχειν—μακˈροτέρας γὰρ ἀριθˈμῆσαι σχολᾶς— </l>
<l n="47">ὅν τε Κλείτωρ καὶ Τεγέα καὶ Ἀχαιῶν 
<space/>ὑψίβατοι πόλιες </l>
<l n="48">καὶ Λύκαιον πὰρ Διὸς θῆκε δˈρόμῳ, 
<space/>⸏σὺν ποδῶν χειρῶν τε νικῶντι σθένει. </l>
<l n="49">Κάστορος δ' ἐλθόντος ἐπὶ ξενίαν πὰρ Παμφάη </l>
<l n="50">καὶ κασιγˈνήτου Πολυδεύκεος, οὐ θαῦμα σφίσιν </l>
<l n="51">ἐγγενὲς ἔμμεν ἀεθˈληταῖς ἀγαθοῖσιν· ἐπεί </l>
<l n="52">εὐρυχόρου ταμίαι Σπάρτας ἀγώνων <pb/> </l>
<l n="53">μοῖραν Ἑρμᾷ καὶ σὺν Ἡρακˈλεῖ διέποντι θάλειαν, </l>
<l n="54">μάλα μὲν ἀνδρῶν δικαίων περικαδόμενοι. καὶ 
<space/>⸐μὰν θεῶν πιστὸν γένος. </l>
<l n="55"><seg rend="Marginalia">Δʹ</seg> μεταμειβόμενοι δ' ἐναλλὰξ 
<space/>ἁμέραν τὰν μὲν παρὰ πατˈρὶ φίλῳ </l>
<l n="56">Δὶ νέμονται, τὰν δ' ὑπὸ κεύθεσι γαίας 
<space/>ἐν γυάλοις Θεράπνας, </l>
<l n="57">πότˈμον ἀμπιπˈλάντες ὁμοῖον· ἐπεί </l>
<l n="58">τοῦτον, ἢ πάμπαν θεὸς ἔμμεναι οἰκεῖν τ' οὐρανῷ, </l>
<l n="59">εἵλετ' αἰῶνα φθιμένου Πολυδεύκης 
<space/>Κάστορος ἐν πολέμῳ. </l>
<l n="60">τὸν γὰρ Ἴδας ἀμφὶ βουσίν πως χολω⸏θεὶς<space/>
 ἔτρωσεν χαλκέας λόγχας ἀκμᾷ. </l>
<l n="61">ἀπὸ Ταϋγέτου πεδαυγάζων<space/>
 ἴδεν Λυγκεὺς δρυὸς ἐν στελέχει </l>
<l n="62">ἡμένους. κείνου γὰρ ἐπιχθονίων πάντων<space/>
 γένετ' ὀξύτατον </l>
<l n="63">ὄμμα. λαιψηροῖς δὲ πόδεσσιν ἄφαρ </l>
<l n="64">ἐξικέσθαν, καὶ μέγα ἔργον ἐμήσαντ' ὠκέως </l>
<l n="65">καὶ πάθον δεινὸν παλάμαις Ἀφαρητίδαι<space/>
 Διός· αὐτίκα γάρ </l>
<l n="66">ἦλθε Λήδας παῖς διώκων· τοὶ δ' ἔναν⸏τα<space/>
 στάθεν τύμβῳ σχεδὸν πατˈρωΐῳ· </l>
<l n="67">ἔνθεν ἁρπάξαντες ἄγαλμ' Ἀΐδα, ξεστὸν πέτρον, </l>
<l n="68">ἔμβαλον στέρνῳ Πολυδεύκεος· ἀλλ' οὔ νιν φλάσαν </l>
<l n="69">οὐδ' ἀνέχασσαν· ἐφορμαθεὶς δ' ἄρ' ἄκοντι θοῷ, </l>
<l n="70">ἤλασε Λυγκέος ἐν πλευραῖσι χαλκόν. </l>
<l n="71">Ζεὺς δ' ἐπ' Ἴδᾳ πυρφόρον πλᾶξε ψολόεντα κεραυνόν· <pb/> </l>
<l n="72">ἅμα δ' ἐκαίοντ' ἐρῆμοι. χαλεπὰ δ' ἔρις ἀνθρώ⸐ποις<space/>
 ὁμιλεῖν κρεσσόνων. </l>
<l n="73"><seg rend="Marginalia">Εʹ</seg> ταχέως δ' ἐπ' ἀδελφεοῦ βίαν<space/>
 πάλιν χώρησεν ὁ Τυνδαρίδας, </l>
<l n="74">καί νιν οὔπω τεθˈναότ', ἄσθματι δὲ φˈρίσσοντα<space/>
 πνοὰς ἔκιχεν. </l>
<l n="75">θερμὰ δὴ τέγγων δάκρυα στοναχαῖς </l>
<l n="76">ὄρθιον φώνασε· ‘Πάτερ Κρονίων, τίς δὴ λύσις </l>
<l n="77">ἔσσεται πενθ͜έων; καὶ ἐμοὶ θάνατον σὺν 
<space/>τῷδ' ἐπίτειλον, ἄναξ. </l>
<l n="78">οἴχεται τιμὰ φίλων τατωμένῳ 
<space/>⸏φωτί· παῦροι δ' ἐν πόνῳ πιστοὶ βροτῶν </l>
<l n="79">καμάτου μεταλαμβάνειν.’ ὣς 
<space/>ἤνεπε· Ζεὺς δ' ἀντίος ἤλυθέ οἱ, </l>
<l n="80">καὶ τόδ' ἐξαύδασ' ἔπος· ‘Ἐσσί μοι υἱός· 
<space/>τόνδε δ' ἔπειτα πόσις </l>
<l n="81">σπέρμα θνατὸν ματρὶ τεᾷ πελάσαις </l>
<l n="82">στάξεν ἥρως, ἀλλ' ἄγε τῶνδέ τοι ἔμπαν αἵρεσιν </l>
<l n="83">παρδίδωμ'· εἰ μὲν θάνατόν τε φυγὼν καὶ 
<space/>γῆρας ἀπεχθόμενον </l>
<l n="84">αὐτὸς Οὔλυμπον θέλεις &lt;ναίειν ἐμοὶ&gt; 
<space/>⸏σύν τ' Ἀθαναίᾳ κελαινεγχεῖ τ' Ἄρει, </l>
<l n="85">ἔστι σοι τούτων λάχος· εἰ δὲ κασιγˈνήτου πέρι </l>
<l n="86">μάρνασαι, πάντων δὲ νοεῖς ἀποδάσσασθαι ἴσον, </l>
<l n="87">ἥμισυ μέν κε πνέοις γαίας ὑπένερθεν ἐών, </l>
<l n="88">ἥμισυ δ' οὐρανοῦ ἐν χρυς͜έοις δόμοισιν.’ </l>
<l n="89">ὣς ἄρ' αὐδάσαντος οὐ γνώμᾳ διπλόαν θέτο βουλάν, </l>
<l n="90">ἀνὰ δ' ἔλυσεν μὲν ὀφθαλμόν, ἔπειτα δὲ φωνὰν 
<space/>χαλκομίτˈρα Κάστορος. <pb/> </l>
</div>
<div type="Ode" n="11">
<l n="1"><seg rend="Marginalia">Αʹ</seg> Παῖ Ῥέας, ἅ τε πˈρυτανεῖα λέλογχας, Ἑστία, </l>
<l n="2">Ζηνὸς ὑψίστου κασιγˈνήτα καὶ ὁμοθˈρόνου Ἥρας, </l>
<l n="3">εὖ μὲν Ἀρισταγόραν δέξαι τεὸν ἐς θάλαμον, </l>
<l n="4">εὖ δ' ἑταίρους ἀγˈλαῷ σκάπτῳ πέλας </l>
<l n="5">⸏οἵ σε γεραίροντες ὀρθὰν φυλάσσοισιν Τένεδον, </l>
<l n="6">πολλὰ μὲν λοιβαῖσιν ἀγαζόμενοι πρώταν θεῶν, </l>
<l n="7">πολλὰ δὲ κˈνίσᾳ· λύρα δέ σφι βˈρέμεται καὶ ἀοιδά· </l>
<l n="8">καὶ ξενίου Διὸς ἀσκεῖται θέμις αἰενάοις </l>
<l n="9">ἐν τραπέζαις· ἀλλὰ σὺν δόξᾳ τέλος </l>
<l n="10">⸏δωδεκάμηνον περᾶσαί νιν ἀτˈρώτῳ κραδίᾳ. </l>
<l n="11">ἄνδρα δ' ἐγὼ μακαρίζω μὲν πατέρ' Ἀρκεσίλαν, </l>
<l n="12">καὶ τὸ θαητὸν δέμας ἀτˈρεμίαν τε σύγγονον· </l>
<l n="13">εἰ δέ τις ὄλβον ἔχων μορφᾷ παραμεύσεται ἄλλους, </l>
<l n="14">ἔν τ' ἀέθλοισιν ἀριστεύων ἐπέδειξεν βίαν, </l>
<l n="15">θνατὰ μεμνάσθω περιστέλλων μέλη, </l>
<l n="16">⸐καὶ τελευτὰν ἁπάντων γᾶν ἐπιεσσόμενος. </l>
<l n="17"><seg rend="Marginalia">Βʹ</seg> ἐν λόγοις δ' ἀστῶν ἀγαθοῖσιν ἐπαινεῖσθαι χρεών, </l>
<l n="18">καὶ μελιγδούποισι δαιδαλθέντα μελίζεν ἀοιδαῖς. </l>
<l n="19">ἐκ δὲ περικτιόνων ἑκκαίδεκ' Ἀρισταγόραν <pb/> </l>
<l n="20">ἀγˈλααὶ νῖκαι πάτραν τ' εὐώνυμον </l>
<l n="21">⸏ἐστεφάνωσαν πάλᾳ καὶ μεγαυχεῖ παγκρατίῳ. </l>
<l n="22">ἐλπίδες δ' ὀκˈνηρότεραι γονέων παιδὸς βίαν </l>
<l n="23">ἔσχον ἐν Πυθῶνι πειρᾶσθαι καὶ Ὀλυμπίᾳ ͜ἀέθλων. </l>
<l n="24">ναὶ μὰ γὰρ ὅρκον, ἐμὰν δόξαν παρὰ Κασταλίᾳ </l>
<l n="25">καὶ παρ' εὐδένδρῳ μολὼν ὄχθῳ Κρόνου </l>
<l n="26">⸏κάλλιον ἂν δηρῐώντων ἐνόστησ' ἀντιπάλων, </l>
<l n="27">πενταετηρίδ' ἑορτὰν Ἡρακλέος τέθμιον </l>
<l n="28">κωμάσαις ἀνδησάμενός τε κόμαν ἐν πορφυρ͜έοις </l>
<l n="29">ἔρνεσιν. ἀλλὰ βροτῶν τὸν μὲν κενεόφˈρονες αὖχαι </l>
<l n="30">ἐξ ἀγαθῶν ἔβαλον· τὸν δ' αὖ καταμεμφθέντ' ἄγαν </l>
<l n="31">ἰσχὺν οἰκείων παρέσφαλεν καλῶν </l>
<l n="32">⸐χειρὸς ἕλκων ὀπίσσω θυμὸς ἄτολμος ἐών. </l>
<l n="33"><seg rend="Marginalia">Γʹ</seg> συμβαλεῖν μὰν εὐμαρὲς ἦν τό τε Πεισάνδρου πάλαι </l>
<l n="34">αἷμ' ἀπὸ Σπάρτας, —Ἀμύκˈλαθεν γὰρ ἔβα σὺν Ὀρέστᾳ, </l>
<l n="35">Αἰολέων στρατιὰν χαλκεντέα δεῦρ' ἀνάγων, — </l>
<l n="36">καὶ παρ' Ἰσμηνοῦ ῥοᾶν κεκραμένον </l>
<l n="37">⸏ἐκ Μελανίπποιο μάτρωος· ἀρχαῖαι δ' ἀρεταί </l>
<l n="38">ἀμφέροντ' ἀλλασσόμεναι γενεαῖς ἀνδρῶν σθένος· </l>
<l n="39">ἐν σχερῷ δ' οὔτ' ὦν μέλαιναι καρπὸν ἔδωκαν ἄρουραι, </l>
<l n="40">δένδρεά τ' οὐκ ἐθέλει πάσαις ἐτέων περόδοις </l>
<l n="41">ἄνθος εὐῶδες φέρειν πλούτῳ ἴσον, </l>
<l n="42">⸏ἀλλ' ἐναμείβοντι. καὶ θνατὸν οὕτως ἔθˈνος ἄγει </l>
<l n="43">μοῖρα. τὸ δ' ἐκ Διὸς ἀνθρώποις σαφὲς οὐχ ἕπεται </l>
<l n="44">τέκˈμαρ· ἀλλ' ἔμπαν μεγαλανορίαις ἐμβαίνομεν, </l>
<l n="45">ἔργα τε πολλὰ μενοινῶντες· δέδεται γὰρ ἀναιδεῖ </l>
<l n="46">ἐλπίδι γυῖα, προμαθείας δ' ἀπόκεινται ῥοαί. </l>
<l n="47">κερδέων δὲ χˈρὴ μέτρον θηρευέμεν· </l>
<l n="48">ἀπˈροσίκτων δ' ἐρώτων ὀξύτεραι μανίαι. <pb/> </l>
</div>

    </body>
  </text>
</TEI>
