<?xml version="1.0" encoding="UTF-8"?>
<?xml-model href="../tei_all.rnc" type="application/relax-ng-compact-syntax"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Pythia</title>
        <author>Pindarus Lyr.</author>
        <respStmt>
          <resp>Automated Conversion to XML</resp>
          <name>Diogenes</name>
        </respStmt>
      </titleStmt>
      <sourceDesc>
        <p>
          Pindarus Lyr. (c. 6-5 B.C.), Pythia (0033: 002) "Pindari carmina cum fragmentis, pt. 1, 5th edn.", Ed. Maehler, H. (post B. Snell) Leipzig: Teubner, 1971.
        </p>
      </sourceDesc>
    </fileDesc>
  </teiHeader>
  <text>
    <body>
<div type="Ode" n="4">
<l n="1"><seg rend="Marginalia">Αʹ</seg> Σάμερον μὲν χρή σε παρ' ἀνδρὶ φίλῳ </l>
<l n="2">στᾶμεν, εὐίππου βασιλῆϊ Κυράνας, 
<space/>ὄφˈρα κωμάζοντι σὺν Ἀρκεσίλᾳ, </l>
<l n="3">Μοῖσα, Λατοίδαισιν ὀφειλόμενον Πυθῶνί<space/>
 τ' αὔξῃς οὖρον ὕμνων, </l>
<l n="4">ἔνθα ποτὲ χˈρυσέων Διὸς αἰετῶν πάρεδˈρος </l>
<l n="5">οὐκ ἀποδάμ͝ου Ἀπόλλωνος τυχόντος ͜ἱέρεα </l>
<l n="6">χρῆσεν οἰκιστῆρα Βάττον 
<space/>καρποφόρου Λιβύας, ἱεράν </l>
<l n="7">νᾶσον ὡς ἤδη λιπὼν κτίσσειεν εὐάρματον </l>
<l n="8">⸏πόλιν ἐν ἀργενν͜όεντι μαστῷ, </l>
<l n="9">καὶ τὸ Μηδείας ἔπος ἀγκομίσαι </l>
<l n="10">ἑβδόμᾳ καὶ σὺν δεκάτᾳ γενεᾷ Θήραιον,<space/>
 Αἰήτα τό ποτε ζαμενής </l>
<l n="11">παῖς ἀπέπˈνευσ' ἀθανάτου στόματος, δέσποινα<space/>
 Κόλχων. εἶπε δ' οὕτως </l>
<l n="12">ἡμιθέοισιν Ἰάσονος αἰχματᾶο ναύταις· <pb/> </l>
<l n="13">’Κέκˈλυτε, παῖδες ὑπερθύμων τε φωτῶν καὶ θεῶν· </l>
<l n="14">φαμὶ γὰρ τᾶσδ' ἐξ ἁλιπˈλάκτου<space/>
 ποτὲ γᾶς Ἐπάφοιο κόραν </l>
<l n="15">ἀστέων ῥίζαν φυτεύσεσθαι μελησιμβρότων </l>
<l n="16">⸏Διὸς ἐν Ἄμμωνος θεμέθˈλοις. </l>
<l n="17">ἀντὶ δελφίνων δ' ἐλαχυπτερύγων ἵππους<space/>
 ἀμείψαντες θοάς, </l>
<l n="18">ἁνία τ' ἀντ' ἐρετμῶν δίφˈρους<space/>
 τε νωμάσοισιν ἀελλόποδας. </l>
<l n="19">κεῖνος ὄρνις ἐκτελευτάσει μεγαλᾶν πολίων </l>
<l n="20">ματρόπολιν Θήραν γενέσθαι, τόν ποτε 
<space/>Τˈριτωνίδος ἐν προχοαῖς </l>
<l n="21">λίμνας θεῷ ἀνέρι εἰδομένῳ γαῖαν διδόντι </l>
<l n="22">ξείνια πˈρῴραθεν Εὔφαμος καταβαίς </l>
<l n="23">δέξατ'—αἰσίαν δ' ἐπί οἱ Κρονίων 
<space/>⸐Ζεὺς πατὴρ ἔκˈλαγξε βροντάν—, </l>
<l n="24"><seg rend="Marginalia">Βʹ</seg> ἁνίκ' ἄγκυραν ποτὶ χαλκόγενυν </l>
<l n="25">ναῒ κριμνάντων ἐπέτοσσε, θοᾶς Ἀργοῦς<space/>
 χαλινόν· δώδεκα δὲ πˈρότερον </l>
<l n="26">ἁμέρας ἐξ Ὠκεανοῦ φέρομεν νώτων<space/>
 ὕπερ γαίας ἐρήμων </l>
<l n="27">ἐννάλιον δόρυ, μήδεσιν ἀνσπάσσαντες ἁμοῖς. </l>
<l n="28">τουτάκι δ' οἰοπόλος δαίμων ἐπῆλθεν, φαιδίμαν </l>
<l n="29">ἀνδρὸς αἰδοίου πρόσοψιν 
<space/>θηκάμενος· φιλίων δ' ἐπέων </l>
<l n="30">ἄρχετο, ξείνοις ἅ τ' ἐλθόντεσσιν εὐεργέται </l>
<l n="31">⸏δεῖπν' ἐπαγγέλλοντι πρῶτον. </l>
<l n="32">ἀλλὰ γὰρ νόστου πρόφασις γλυκεροῦ </l>
<l n="33">κώλυεν μεῖναι. φάτο δ' Εὐρύπυλος Γαιαόχου<space/>
 παῖς ἀφθίτου Ἐννοσίδα <pb/> </l>
<l n="34">ἔμμεναι· γίνωσκε δ' ἐπειγομένους· ἂν 
<space/>δ' εὐθὺς ἁρπάξαις ἀρούρας </l>
<l n="35">δεξιτερᾷ προτυχὸν ξένιον μάστευσε δοῦναι, </l>
<l n="36">οὐδ' ἀπίθησέ ἱν, ἀλλ' ἥρως ἐπ' ἀκταῖσιν θορών, </l>
<l n="37">χειρί οἱ χεῖρ' ἀντερείσαις 
<space/>δέξατο βώλακα δαιμονίαν. </l>
<l n="38">πεύθομαι δ' αὐτὰν κατακˈλυσθεῖσαν ἐκ δούρατος </l>
<l n="39">⸏ἐναλίαν βᾶμεν σὺν ἅλμᾳ </l>
<l n="40">ἑσπέρας ὑγˈρῷ πελάγει σπομέναν. ἦ 
<space/>μάν νιν ὤτρυνον θαμά </l>
<l n="41">λυσιπόνοις θεραπόντεσσιν<space/>
 φυλάξαι· τῶν δ' ἐλάθοντο φρένες </l>
<l n="42">καί νυν ἐν τᾷδ' ἄφθιτον νάσῳ κέχυται Λιβύας </l>
<l n="43">εὐρυχόρου σπέρμα πˈρὶν ὥρας. εἰ γὰρ οἴκοι<space/>
 νιν βάλε πὰρ χθόνιον </l>
<l n="44">͜Ἀίδα στόμα, Ταίναρον εἰς ἱερὰν Εὔφαμος ἐλθών, </l>
<l n="45">υἱὸς ἱππάρχου Ποσειδάωνος ἄναξ, </l>
<l n="46">τόν ποτ' Εὐρώπα Τιτυοῦ θυγάτηρ 
<space/>⸐τίκτε Καφισοῦ παρ' ὄχθαις, </l>
<l n="47"><seg rend="Marginalia">Γʹ</seg> τετˈράτων παίδων κ' ἐπιγεινομένων </l>
<l n="48">αἷμά οἱ κείναν λάβε σὺν Δαναοῖς εὐρεῖαν<space/>
 ἄπειρον. τότε γὰρ μεγάλας </l>
<l n="49">ἐξανίστανται Λακεδαίμονος Ἀργείου<space/>
 τε κόλπου καὶ Μυκηνᾶν. </l>
<l n="50">νῦν γε μὲν ἀλλοδαπᾶν κριτὸν εὑρήσει γυναικῶν </l>
<l n="51">ἐν λέχεσιν γένος, οἵ κεν τάνδε σὺν τιμᾷ θεῶν </l>
<l n="52">νᾶσον ἐλθόντες τέκωνται 
<space/>φῶτα κελαινεφέων πεδίων </l>
<l n="53">δεσπόταν· τὸν μὲν πολυχˈρύσῳ ποτ' ἐν δώματι </l>
<l n="54">⸏Φοῖβος ἀμνάσει θέμισσιν <pb/> </l>
<l n="55">Πύθιον ναὸν καταβάντα χρόνῳ </l>
<l n="56">ὑστέρῳ, νάεσσι πολεῖς ἀγαγὲν Νείλοιο<space/>
 πρὸς πῖον τέμενος Κρονίδα.’ </l>
<l n="57">ἦ ῥα Μηδείας ἐπέων στίχες. ἔπταξαν<space/>
 δ' ἀκίνητοι σιωπᾷ </l>
<l n="58">ἥροες ἀντίθεοι πυκινὰν μῆτιν κλύοντες. </l>
<l n="59">ὦ μάκαρ υἱὲ Πολυμνάστου, σὲ δ' ἐν τούτῳ λόγῳ </l>
<l n="60">χρησμὸς ὤρθωσεν μελίσσας 
<space/>Δελφίδος αὐτομάτῳ κελάδῳ· </l>
<l n="61">ἅ σε χαίρειν ἐστρὶς αὐδάσαισα πεπˈρωμένον </l>
<l n="62">⸏βασιλέ' ἄμφανεν Κυράνᾳ, </l>
<l n="63">δυσθρόου φωνᾶς ἀνακρινόμενον ποινὰ<space/>
 τίς ἔσται πρὸς θεῶν. </l>
<l n="64">ἦ μάλα δὴ μετὰ καὶ νῦν, 
<space/>ὥτε φοινικανθέμου ἦρος ἀκμᾷ, </l>
<l n="65">παισὶ τούτοις ὄγδοον θάλλει μέρος Ἀρκεσίλας· </l>
<l n="66">τῷ μὲν Ἀπόλλων ἅ τε Πυθὼ κῦδος ἐξ 
<space/>ἀμφικτιόνων ἔπορεν </l>
<l n="67">ἱπποδˈρομίας. ἀπὸ δ' αὐτὸν ἐγὼ Μοίσαισι δώσω </l>
<l n="68">καὶ τὸ πάγχρυσον νάκος κριοῦ· μετὰ γάρ </l>
<l n="69">κεῖνο πλευσάντων Μινυᾶν, θεόπομ⸐ποί<space/>
 σφισιν τιμαὶ φύτευθεν. </l>
<l n="70"><seg rend="Marginalia">Δʹ</seg> τίς γὰρ ἀρχὰ δέξατο ναυτιλίας, </l>
<l n="71">τίς δὲ κίνδυνος κρατεροῖς ἀδάμαντος 
<space/>δῆσεν ἅλοις; θέσφατον ἦν Πελίαν </l>
<l n="72">ἐξ ἀγαυῶν Αἰολιδᾶν θανέμεν χείρεσσιν<space/>
 ἢ βουλαῖς ἀκνάμπτοις. </l>
<l n="73">ἦλθε δέ οἱ κρυόεν πυκινῷ μάντευμα θυμῷ, </l>
<l n="74">πὰρ μέσον ὀμφαλὸν εὐδένδροιο ῥηθὲν ματέρος <pb/> </l>
<l n="75">τὸν μονοκˈρήπιδα πάντως 
<space/>ἐν φυλακᾷ σχεθέμεν μεγάλᾳ, </l>
<l n="76">εὖτ' ἂν αἰπεινῶν ἀπὸ σταθˈμῶν ἐς εὐδείελον </l>
<l n="77">⸏χθόνα μόλῃ κλειτᾶς Ἰ͜αολκοῦ, </l>
<l n="78">ξεῖνος αἴτ' ὦν ἀστός. ὁ δ' ἦρα χρόνῳ </l>
<l n="79">ἵκετ' αἰχμαῖσιν διδύμαισιν ἀνὴρ ἔκπαγˈλος·<space/>
 ἐσθὰς δ' ἀμφοτέρα νιν ἔχεν, </l>
<l n="80">ἅ τε Μαγˈνήτων ἐπιχώριος ἁρμόζοισα<space/>
 θαητοῖσι γυίοις, </l>
<l n="81">ἀμφὶ δὲ παρδαλέᾳ στέγετο φˈρίσσοντας ὄμβρους· </l>
<l n="82">οὐδὲ κομᾶν πλόκαμοι κερθέντες ᾤχοντ' ἀγˈλαοί, </l>
<l n="83">ἀλλ' ἅπαν νῶτον καταίθυσσον.<space/>
 τάχα δ' εὐθὺς ἰὼν σφετέρας </l>
<l n="84">ἐστάθη γνώμας ἀταρβάκτοιο πειρώμενος </l>
<l n="85">⸏ἐν ἀγορᾷ πλήθοντος ὄχˈλου. </l>
<l n="86">τὸν μὲν οὐ γίνωσκον· ὀπιζομένων δ' ἔμπας<space/>
 τις εἶπεν καὶ τόδε· </l>
<l n="87">’Οὔ τί ποῠ οὗτος Ἀπόλλων, 
<space/>οὐδὲ μὰν χαλκάρματός ἐστι πόσις </l>
<l n="88">Ἀφˈροδίτας· ἐν δὲ Νάξῳ φαντὶ θανεῖν λιπαρᾷ </l>
<l n="89">Ἰφιμεδείας παῖδας, Ὦτον καὶ σέ, τολμάεις<space/>
 Ἐπιάλτα ἄναξ. </l>
<l n="90">καὶ μὰν Τιτυὸν βέλος Ἀρτέμιδος θήρευσε κραιπνόν, </l>
<l n="91">ἐξ ἀνικάτου φαρέτˈρας ὀρνύμενον, </l>
<l n="92">ὄφˈρα τις τᾶν ἐν δυνατῷ φιλοτά⸐των<space/>
 ἐπιψαύειν ἔραται.’ </l>
<l n="93"><seg rend="Marginalia">Εʹ</seg> τοὶ μὲν ἀλλάλοισιν ἀμειβόμενοι </l>
<l n="94">γάρυον τοιαῦτ'· ἀνὰ δ' ἡμιόνοις ξεστᾷ<space/>
 τ' ἀπήνᾳ προτˈροπάδαν Πελίας <pb/> </l>
<l n="95">ἵκετο σπεύδων· τάφε δ' αὐτίκα παπτάναις<space/>
 ἀρίγˈνωτον πέδιλον </l>
<l n="96">δεξιτερῷ μόνον ἀμφὶ ποδί. κˈλέπτων δὲ θυμῷ </l>
<l n="97">δεῖμα προσήνεπε· ‘Ποίαν γαῖαν, ὦ ξεῖν', εὔχεαι </l>
<l n="98">πατˈρίδ' ἔμμεν; καὶ τίς ἀνθρώπων<space/>
 σε χαμαιγενέων πολιᾶς </l>
<l n="99">ἐξανῆκεν γαστρός; ἐχθίστοισι μὴ ψεύδεσιν </l>
<l n="100">⸏καταμιάναις εἰπὲ γένναν.’ </l>
<l n="101">τὸν δὲ θαρσήσαις ἀγανοῖσι λόγοις </l>
<l n="102">ὧδ' ἀμείφθη· ‘Φαμὶ διδασκαλίαν Χίρωνος<space/>
 οἴσειν. ἀντρόθε γὰρ νέομαι </l>
<l n="103">πὰρ Χαρικˈλοῦς καὶ Φιλύρας, ἵνα Κενταύρου<space/>
 με κοῦραι θρέψαν ἁγˈναί. </l>
<l n="104">εἴκοσι δ' ἐκτελέσαις ἐνιαυτοὺς οὔτε ἔργον </l>
<l n="105">οὔτ' ἔπος ἐντράπελον κείνοισιν εἰπὼν ἱκόμαν </l>
<l n="106">οἴκαδ', ἀρχαίαν κομίζων 
<space/>πατˈρὸς ἐμοῦ, βασιλευομέναν </l>
<l n="107">οὐ κατ' αἶσαν, τάν ποτε Ζεὺς ὤπασεν λαγέτᾳ </l>
<l n="108">⸏Αἰόλῳ καὶ παισὶ τιμάν. </l>
<l n="109">πεύθομαι γάρ νιν Πελίαν ἄθεμιν λευκαῖς<space/>
 πιθήσαντα φˈρασίν </l>
<l n="110">ἁμετέρων ἀποσυλᾶσαι βιαίως ἀρχεδικᾶν τοκέων· </l>
<l n="111">τοί μ', ἐπεὶ πάμπρωτον εἶδον φέγγος, ὑπερφιάλου </l>
<l n="112">ἁγεμόνος δείσαντες ὕβˈριν, κᾶδος ὡσείτε<space/>
 φθιμένου δνοφερόν </l>
<l n="113">ἐν δώμασι θηκάμενοι μίγα κωκυτῷ γυναικῶν, </l>
<l n="114">κρύβδα πέμπον σπαργάνοις ἐν πορφυρέοις, </l>
<l n="115">νυκτὶ κοινάσαντες ὁδόν, Κρονίδᾳ 
<space/>⸐δὲ τˈράφεν Χίρωνι δῶκαν. <pb/> </l>
<l n="116"><seg rend="Marginalia">ϝʹ</seg> ἀλλὰ τούτων μὲν κεφάλαια λόγων </l>
<l n="117">ἴστε. λευκίππων δὲ δόμους πατέρων, κεδˈνοὶ<space/>
 πολῖται, φράσσατέ μοι σαφέως· </l>
<l n="118">Αἴσονος γὰρ παῖς ἐπιχώριος οὐ ξείναν<space/>
 ἱκάνω γαῖαν ἄλλων. </l>
<l n="119">φὴρ δέ με θεῖος Ἰάσονα κικˈλῄσκων προσαύδα.’ </l>
<l n="120">ὣς φάτο· τὸν μὲν ἐσελθόντ' ἔγˈνον ὀφθαλμοὶ πατρός· </l>
<l n="121">ἐκ δ' ἄρ' αὐτοῦ πομφόλυξαν 
<space/>δάκˈρυα γηραλέων γλεφάρων, </l>
<l n="122">ἃν περὶ ψυχὰν ἐπεὶ γάθησεν, ἐξαίρετον </l>
<l n="123">⸏γόνον ἰδὼν κάλλιστον ἀνδρῶν. </l>
<l n="124">καὶ κασίγˈνητοί σφισιν ἀμφότεροι </l>
<l n="125">ἤλυθον κείνου γε κατὰ κˈλέος· ἐγγὺς 
<space/>μὲν Φέρης κράναν Ὑπερῇδα λιπών, </l>
<l n="126">ἐκ δὲ Μεσσάνας Ἀμυθάν· ταχέως δ' Ἄδˈματος<space/>
 ἷκεν καὶ Μέλαμπος </l>
<l n="127">εὐμενέοντες ἀνεψιόν. ἐν δαιτὸς δὲ μοίρᾳ </l>
<l n="128">μειλιχίοισι λόγοις αὐτοὺς Ἰάσων δέγˈμενος </l>
<l n="129">ξείνι' ἁρμόζοντα τεύχων 
<space/>πᾶσαν ἐυφˈροσύναν τάνυεν </l>
<l n="130">ἀθˈρόαις πέντε δˈραπὼν νύκτεσσιν ἔν θ' ἁμέραις </l>
<l n="131">⸏ἱερὸν εὐζοίας ἄωτον. </l>
<l n="132">ἀλλ' ἐν ἕκτᾳ πάντα λόγον θέμενος σπουδαῖον<space/>
 ἐξ ἀρχᾶς ἀνήρ </l>
<l n="133">συγγενέσιν παρεκοινᾶθ'· 
<space/>οἱ δ' ἐπέσποντ'. αἶψα δ' ἀπὸ κˈλισιᾶν </l>
<l n="134">ὦρτο σὺν κείνοισι· καί ῥ' ἦλθον Πελία μέγαρον· </l>
<l n="135">ἐσσύμενοι δ' εἴσω κατέσταν· τῶν δ' ἀκούσαις<space/>
 αὐτὸς ὑπαντίασεν </l>
<l n="136">Τυροῦς ἐρασιπˈλοκάμου γενεά· πραῢν δ' Ἰάσων </l>
<l n="137">μαλθακᾷ φωνᾷ ποτιστάζων ὄαρον </l>
<l n="138">βάλλετο κˈρηπῖδα σοφῶν ἐπέων· 
<space/>⸐‘Παῖ Ποσειδᾶνος Πετραίου, <pb/> </l>
<l n="139"><seg rend="Marginalia">Ζʹ</seg> ἐντὶ μὲν θνατῶν φρένες ὠκύτεραι </l>
<l n="140">κέρδος αἰνῆσαι πρὸ δίκας δόλιον τραχεῖαν<space/>
 ἑρπόντων πρὸς ἔπιβδαν ὅμως </l>
<l n="141">ἀλλ' ἐμὲ χˈρὴ καὶ σὲ θεμισσαμένους ὀργὰς<space/>
 ὑφαίνειν λοιπὸν ὄλβον. </l>
<l n="142">εἰδότι τοι ἐρέω· μία βοῦς Κρηθεῖ τε μάτηρ </l>
<l n="143">καὶ θρασυμήδεϊ Σαλμωνεῖ· τρίταισιν δ' ἐν γοναῖς </l>
<l n="144">ἄμμες αὖ κείνων φυτευθέντες<space/>
 σθένος ἀελίου χρύσεον </l>
<l n="145">λεύσσομεν. Μοῖραι δ' ἀφίσταιντ', εἴ τις ἔχθρα πέλει </l>
<l n="146">⸏ὁμογόνοις αἰδῶ καλύψαι. </l>
<l n="147">οὐ πρέπει νῷν χαλκοτόροις ξίφεσιν </l>
<l n="148">οὐδ' ἀκόντεσσιν μεγάλαν προγόνων τιμὰν<space/>
 δάσασθαι. μῆλά τε γάρ τοι ἐγώ </l>
<l n="149">καὶ βοῶν ξανθὰς ἀγέλας ἀφίημ' ἀγˈρούς<space/>
 τε πάντας, τοὺς ἀπούρας </l>
<l n="150">ἁμετέρων τοκέων νέμεαι πλοῦτον πῐαίνων· </l>
<l n="151">κοὔ με πονεῖ τεὸν οἶκον ταῦτα πορσύνοντ' ἄγαν· </l>
<l n="152">ἀλλὰ καὶ σκᾶπτον μόναρχον 
<space/>καὶ θρόνος, ᾧ ποτε Κρηθεΐδας </l>
<l n="153">ἐγκαθίζων ἱππόταις εὔθυνε λαοῖς δίκας— </l>
<l n="154">⸏τὰ μὲν ἄνευ ξυνᾶς ἀνίας </l>
<l n="155">λῦσον, ἄμμιν μή τι νεώτερον ἐξ αὐτῶν<space/>
 ἀναστάῃ κακόν.’ </l>
<l n="156">ὣς ἄρ' ἔειπεν, ἀκᾷ δ' ἀνταγόρευσεν<space/>
 καὶ Πελίας· ‘Ἔσομαι </l>
<l n="157">τοῖος· ἀλλ' ἤδη με γηραιὸν μέρος ἁλικίας </l>
<l n="158">ἀμφιπολεῖ· σὸν δ' ἄνθος ἥβας ἄρτι κυμαίνει·<space/>
 δύνασαι δ' ἀφελεῖν </l>
<l n="159">μᾶνιν χθονίων. κέλεται γὰρ ἑὰν ψυχὰν κομίξαι </l>
<l n="160">Φρίξος ἐλθόντας πρὸς Αἰήτα θαλάμους <pb/> </l>
<l n="161">δέρμα τε κˈριοῦ βαθύμαλλον ἄγειν, 
<space/>⸐τῷ ποτ' ἐκ πόντου σαώθη </l>
<l n="162"><seg rend="Marginalia">Ηʹ</seg> ἔκ τε ματρυιᾶς ἀθέων βελέων. </l>
<l n="163">ταῦτά μοι θαυμαστὸς ὄνειρος ἰὼν φωνεῖ.<space/>
 μεμάντευμαι δ' ἐπὶ Κασταλίᾳ, </l>
<l n="164">εἰ μετάλλατόν τι· καὶ ὡς τάχος ὀτˈρύνει<space/>
 με τεύχειν ναῒ πομπάν. </l>
<l n="165">τοῦτον ἄεθˈλον ἑκὼν τέλεσον· καί τοι μοναρχεῖν </l>
<l n="166">καὶ βασιλευέμεν ὄμνυμι πˈροήσειν. καρτερός </l>
<l n="167">ὅρκος ἄμμιν μάρτυς ἔστω 
<space/>Ζεὺς ὁ γενέθˈλιος ἀμφοτέροις.’ </l>
<l n="168">σύνθεσιν ταύταν ἐπαινήσαντες οἱ μὲν κρίθεν· </l>
<l n="169">⸏ἀτὰρ Ἰάσων αὐτὸς ἤδη </l>
<l n="170">ὤρνυεν κάρυκας ἐόντα πλόον </l>
<l n="171">φαινέμεν παντᾷ. τάχα δὲ Κˈρονίδαο 
<space/>Ζηνὸς υἱοὶ τρεῖς ἀκαμαντομάχαι </l>
<l n="172">ἦλθον Ἀλκμήνας θ' ἑλικογˈλεφάρου Λήδας<space/>
 τε, δοιοὶ δ' ὑψιχαῖται </l>
<l n="173">ἀνέρες, Ἐννοσίδα γένος, αἰδεσθέντες ἀλκάν, </l>
<l n="174">ἔκ τε Πύλου καὶ ἀπ' ἄκˈρας Ταινάρου· τῶν μὲν κλέος </l>
<l n="175">ἐσλὸν Εὐφάμου τ' ἐκράνθη 
<space/>σόν τε, Περικˈλύμεν' εὐρυβία. </l>
<l n="176">ἐξ Ἀπόλλωνος δὲ φορμιγκτὰς ἀοιδᾶν πατήρ </l>
<l n="177">⸏ἔμολεν, εὐαίνητος Ὀρφεύς. </l>
<l n="178">πέμψε δ' Ἑρμᾶς χρυσόραπις διδύμους υἱοὺς<space/>
 ἐπ' ἄτˈρυτον πόνον, </l>
<l n="179">τὸν μὲν Ἐχίονα, κεχˈλάδοντας<space/>
 ἥβᾳ, τὸν δ' Ἔρυτον. ταχέες {δ'} </l>
<l n="180">ἀμφὶ Παγγαίου θεμέθˈλοις ναιετάοντες ἔβαν, </l>
<l n="181">καὶ γὰρ ἑκὼν θυμῷ γελανεῖ θᾶσσον ἔντυνεν<space/>
 βασιλεὺς ἀνέμων </l>
<l n="182">Ζήταν Κάλαΐν τε πατὴρ Βορέας, ἄνδρας πτεροῖσιν <pb/> </l>
<l n="183">νῶτα πεφˈρίκοντας ἄμφω πορφυρέοις. </l>
<l n="184">τὸν δὲ παμπειθῆ γλυκὺν ἡμιθέοι⸐σιν<space/>
 πόθον̄ ἔνδαιεν Ἥρα </l>
<l n="185"><seg rend="Marginalia">Θʹ</seg> ναὸς Ἀργοῦς, μή τινα λειπόμενον </l>
<l n="186">τὰν ἀκίνδυνον παρὰ ματρὶ μένειν αἰῶνα<space/>
 πέσσοντ', ἀλλ' ἐπὶ καὶ θανάτῳ </l>
<l n="187">φάρμακον κάλλιστον ἑᾶς ἀρετᾶς ἅλιξιν<space/>
 εὑρέσθαι σὺν ἄλλοις. </l>
<l n="188">ἐς δ' Ἰαολκὸν ἐπεὶ κατέβα ναυτᾶν ἄωτος, </l>
<l n="189">λέξατο πάντας ἐπαινήσαις Ἰάσων. καί ῥά οἱ </l>
<l n="190">μάντις ὀρνίχεσσι καὶ κλάροισι<space/>
 θεοπˈροπέων ἱεροῖς </l>
<l n="191">Μόψος ἄμβασε στρατὸν πρόφˈρων· ἐπεὶ δ' ἐμβόλου </l>
<l n="192">⸏κρέμασαν ἀγκύρας ὕπερθεν, </l>
<l n="193">χρυσέαν χείρεσσι λαβὼν φιάλαν </l>
<l n="194">ἀρχὸς ἐν πρύμνᾳ πατέρ' Οὐρανιδᾶν ἐγχεικέραυνον<space/>
 Ζῆνα, καὶ ὠκυπόρους </l>
<l n="195">κυμάτων ῥιπὰς ἀνέμους τ' ἐκάλει νύκτας<space/>
 τε καὶ πόντου κελεύθους </l>
<l n="196">ἄματά τ' εὔφρονα καὶ φιλίαν νόστοιο μοῖραν· </l>
<l n="197">ἐκ νεφέων δέ οἱ ἀντά̄υσε βροντᾶς αἴσιον </l>
<l n="198">φθέγˈμα· λαμπραὶ δ' ἦλθον ἀκτῖνες<space/>
 στεροπᾶς ἀπορηγνύμεναι. </l>
<l n="199">ἀμπνοὰν δ' ἥρωες ἔστασαν θεοῦ σάμασιν </l>
<l n="200">⸏πιθόμενοι· κάρυξε δ' αὐτοῖς </l>
<l n="201">ἐμβαλεῖν κώπαισι τερασκόπος ἁδείας<space/>
 ἐνίπτων ἐλπίδας· </l>
<l n="202">εἰρεσία δ' ὑπεχώρησεν<space/>
 ταχειᾶν ἐκ παλαμᾶν ἄκορος. </l>
<l n="203">σὺν Νότου δ' αὔραις ἐπ' Ἀξείνου στόμα πεμπόμενοι </l>
<l n="204">ἤλυθον· ἔνθ' ἁγˈνὸν Ποσειδάωνος ἕσσαντ'<space/>
 ἐνναλίου τέμενος, <pb/> </l>
<l n="205">φοίνισσα δὲ Θρηϊκίων ἀγέλα ταύρων ὑπᾶρχεν, </l>
<l n="206">καὶ νεόκτιστον λίθων βωμοῖο θέναρ. </l>
<l n="207">ἐς δὲ κίνδυνον βαθὺν ἰέμενοι 
<space/>⸐δεσπόταν λίσσοντο ναῶν, </l>
<l n="208"><seg rend="Marginalia">Ιʹ</seg> συνδρόμων κινηθμὸν ἀμαιμάκετον </l>
<l n="209">ἐκφυγεῖν πετˈρᾶν. δίδυμαι γὰρ ἔσαν ζωαί,<space/>
 κυλινδέσκοντό τε κραιπνότεραι </l>
<l n="210">ἢ βαρυγδούπων ἀνέμων στίχες· ἀλλ' ἤδη<space/>
 τελευτὰν κεῖνος αὐταῖς </l>
<l n="211">ἡμιθέων πλόος ἄγαγεν. ἐς Φᾶσιν δ' ἔπειτεν </l>
<l n="212">ἤλυθον, ἔνθα κελαινώπεσσι Κόλχοισιν βίαν </l>
<l n="213">μεῖξαν Αἰήτᾳ παρ' αὐτῷ. 
<space/>πότˈνια δ' ὀξυτάτων βελέων </l>
<l n="214">ποικίλαν ἴϋγγα τετˈράκˈναμον Οὐλυμπόθεν </l>
<l n="215">⸏ἐν ἀλύτῳ ζεύξαισα κύκˈλῳ </l>
<l n="216">μαινάδ' ὄρνιν Κυπˈρογένεια φέρεν </l>
<l n="217">πρῶτον ἀνθρώποισι λιτάς τ' ἐπαοιδὰς 
<space/>ἐκδιδάσκησεν σοφὸν Αἰσονίδαν· </l>
<l n="218">ὄφˈρα Μηδείας τοκέων ἀφέλοιτ' αἰδῶ,<space/>
 ποθεινὰ δ' Ἑλλὰς αὐτάν </l>
<l n="219">ἐν φρασὶ καιομέναν δονέοι μάστιγι Πειθοῦς. </l>
<l n="220">καὶ τάχα πείρατ' ἀέθˈλων δείκνυεν πατρωΐων· </l>
<l n="221">σὺν δ' ἐλαίῳ φαρμακώσαισ' 
<space/>ἀντίτομα στερεᾶν ὀδυνᾶν </l>
<l n="222">δῶκε χρίεσθαι. καταίνησάν τε κοινὸν γάμον </l>
<l n="223">⸏γλυκὺν ἐν ἀλλάλοισι μεῖξαι. </l>
<l n="224">ἀλλ' ὅτ' Αἰήτας ἀδαμάντινον ἐν μέσσοις<space/>
 ἄροτˈρον σκίμψατο </l>
<l n="225">καὶ βόας, οἳ φλόγ' ἀπὸ ξανθᾶν<space/>
 γεν͜ύων πν͜έον καιομένοιο πυρός, <pb/> </l>
<l n="226">χαλκέαις δ' ὁπˈλαῖς ἀράσσεσκον χθόν' ἀμειβόμενοι </l>
<l n="227">τοὺς ἀγαγὼν ζεύγλᾳ πέλασσεν μοῦνος. ὀρθὰς<space/>
 δ' αὔλακας ἐντανύσαις </l>
<l n="228">ἤλαυν', ἀνὰ βωλακίας δ' ὀρόγυιαν σχίζε νῶτον </l>
<l n="229">γᾶς. ἔειπεν δ' ὧδε· ‘Τοῦτ' ἔργον βασιλεύς, </l>
<l n="230">ὅστις ἄρχει ναός, ἐμοὶ τελέσαις 
<space/>⸐ἄφθιτον στρωμνὰν ἀγέσθω, </l>
<l n="231"><seg rend="Marginalia">ΙΑʹ</seg> κῶας αἰγλᾶεν χρυσέῳ θυσάνῳ.’ </l>
<l n="232">ὣς ἄρ' αὐδάσαντος ἀπὸ κˈρόκεον ῥίψαις<space/>
 Ἰάσων εἷμα θεῷ πίσυνος </l>
<l n="233">εἴχετ' ἔργου· πῦρ δέ νιν οὐκ ἐόλει παμφαρμάκου<space/>
 ξείνας ἐφετˈμαῖς. </l>
<l n="234">σπασσάμενος δ' ἄροτρον, βοέους δήσαις ἀνάγκᾳ </l>
<l n="235">ἔντεσιν αὐχένας ἐμβάλλων τ' ἐριπˈλεύρῳ φυᾷ </l>
<l n="236">κέντρον αἰανὲς βιατὰς 
<space/>ἐξεπόνησ' ἐπιτακτὸν ἀνήρ </l>
<l n="237">μέτˈρον. ἴυξεν δ' ἀφωνήτῳ περ ἔμπας ἄχει </l>
<l n="238">⸏δύνασιν Αἰήτας ἀγασθείς. </l>
<l n="239">πρὸς δ' ἑταῖροι καρτερὸν ἄνδρα φίλας </l>
<l n="240">ὤρεγον χεῖρας, στεφάνοισί τέ νιν ποίας<space/>
 ἔρεπτον, μειλιχίοις τε λόγοις </l>
<l n="241">ἀγαπάζοντ'. αὐτίκα δ' Ἀελίου θαυμαστὸς<space/>
 υἱὸς δέρμα λαμπρόν </l>
<l n="242">ἔννεπεν, ἔνθα νιν ἐκτάνυσαν Φρίξου μάχαιραι· </l>
<l n="243">ἔλπετο δ' οὐκέτι οἱ κεῖνόν γε πράξασθαι πόνον. </l>
<l n="244">κεῖτο γὰρ λόχˈμᾳ, δράκοντος 
<space/>δ' εἴχετο λαβˈροτατᾶν γενύων, </l>
<l n="245">ὃς πάχει μάκει τε πεντηκόντερον ναῦν κράτει, </l>
<l n="246">⸏τέλεσεν ἃν πλαγαὶ σιδάρου. <pb/> </l>
<l n="247">μακˈρά μοι νεῖσθαι κατ' ἀμαξιτόν· ὥρα 
<space/>γὰρ συνάπτει καί τινα </l>
<l n="248">οἶμον ἴσαμι βραχύν· πολλοῖσι<space/>
 δ' ἅγημαι σοφίας ἑτέροις. </l>
<l n="249">κτεῖνε μὲν γλαυκῶπα τέχˈναις ποικιλόνωτον ὄφιν, </l>
<l n="250">͜ὦ Ἀρκεσίλα, κλέψεν τε Μήδειαν σὺν αὐτᾷ,<space/>
 τὰν Πελίαο φονόν· </l>
<l n="251">ἔν τ' Ὠκεανοῦ πελάγεσσι μίγεν πόντῳ τ' ἐρυθˈρῷ </l>
<l n="252">Λαμνιᾶν τ' ἔθˈνει γυναικῶν ἀνδροφόνων· </l>
<l n="253">ἔνθα καὶ γυίων ἀέθλοις ἐπεδεί⸐ξαντο<space/>
 κρίσιν ἐσθᾶτος ἀμφίς, </l>
<l n="254"><seg rend="Marginalia">ΙΒʹ</seg> καὶ συνεύνασθεν. καὶ ἐν ἀλλοδαπαῖς </l>
<l n="255">σπέρμ' ἀρούραις τουτάκις ὑμετέρας ἀκτῖνος<space/>
 ὄλβου δέξατο μοιρίδιον </l>
<l n="256">ἆμαρ ἢ νύκτες· τόθι γὰρ γένος Εὐφάμου<space/>
 φυτευθὲν λοιπὸν αἰεί </l>
<l n="257">τέλλετο· καὶ Λακεδαιμονίων μιχθέντες ἀνδρῶν </l>
<l n="258">ἤθεσιν ἔν ποτε Καλλίσταν ἀπῴκησαν χρόνῳ </l>
<l n="259">νᾶσον· ἔνθεν δ' ὔμμι Λατοίδας<space/>
 ἔπορεν Λιβύας πεδίον </l>
<l n="260">σὺν θεῶν τιμαῖς ὀφέλλειν, ἄστυ χρυσοθˈρόνου </l>
<l n="261">⸏διανέμειν θεῖον Κυράνας </l>
<l n="262">ὀρθόβουλον μῆτιν ἐφευρομένοις. </l>
<l n="263">γνῶθι νῦν τὰν Οἰδιπόδα σοφίαν· εἰ 
<space/>γάρ τις ὄζους ὀξυτόμῳ πελέκει </l>
<l n="264">ἐξερείψειεν μεγάλας δρυός, αἰσχύνοι<space/>
 δέ οἱ θαητὸν εἶδος, </l>
<l n="265">καὶ φθινόκαρπος ἐοῖσα διδοῖ ψᾶφον περ' αὐτᾶς, </l>
<l n="266">εἴ ποτε χειμέριον πῦρ ἐξίκηται λοίσθιον, </l>
<l n="267">ἢ σὺν ὀρθαῖς κιόνεσσιν 
<space/>δεσποσύναισιν ἐρειδομένα <pb/> </l>
<l n="268">μόχθον ἄλλοις ἀμφέπει δύστανον ἐν τείχεσιν, </l>
<l n="269">⸏ἑὸν ἐρημώσαισα χῶρον. </l>
<l n="270">ἐσσὶ δ' ἰατὴρ ἐπικαιρότατος, Παιάν<space/>
 τέ σοι τιμᾷ φάος. </l>
<l n="271">χρὴ μαλακὰν χέρα προσβάλλοντα<space/>
 τρώμαν ἕλκεος ἀμφιπολεῖν. </l>
<l n="272">ῥᾴδιον μὲν γὰρ πόλιν σεῖσαι καὶ ἀφαυροτέροις· </l>
<l n="273">ἀλλ' ἐπὶ χώρας αὖτις ἕσσαι δυσπαλὲς 
<space/>δὴ γίνεται, ἐξαπίνας </l>
<l n="274">εἰ μὴ θεὸς ἁγεμόνεσσι κυβερνατὴρ γένηται. </l>
<l n="275">τὶν δὲ τούτων ἐξυφαίνονται χάριτες. </l>
<l n="276">τλᾶθι τᾶς εὐδαίμονος ἀμφὶ Κυρά⸐νας<space/>
 θέμεν σπουδὰν ἅπασαν. </l>
<l n="277"><seg rend="Marginalia">ΙΓʹ</seg> τῶν δ' Ὁμήρου καὶ τόδε συνθέμενος </l>
<l n="278">ῥῆμα πόρσυν'· ἄγγελον ἐσλὸν ἔφα τιμὰν<space/>
 μεγίσταν πράγματι παντὶ φέρειν· </l>
<l n="279">αὔξεται καὶ Μοῖσα δι' ἀγγελίας ὀρθᾶς.<space/>
 ἐπέγˈνω μὲν Κυράνα </l>
<l n="280">καὶ τὸ κλεεννότατον μέγαρον Βάττου δικαιᾶν </l>
<l n="281">Δαμοφίλου πραπίδων. κεῖνος γὰρ ἐν παισὶν νέος, </l>
<l n="282">ἐν δὲ βουλαῖς πρέσβυς ἐγκύρσαις<space/>
 ἑκατονταετεῖ βιοτᾷ, </l>
<l n="283">ὀρφανίζει μὲν κακὰν γλῶσσαν φαεννᾶς ὀπός, </l>
<l n="284">⸏ἔμαθε δ' ὑβˈρίζοντα μισεῖν, </l>
<l n="285">οὐκ ἐρίζων ἀντία τοῖς ἀγαθοῖς, </l>
<l n="286">οὐδὲ μακύνων τέλος οὐδέν. ὁ γὰρ καιρὸς<space/>
 πρὸς ἀνθρώπων βραχὺ μέτˈρον ἔχει. </l>
<l n="287">εὖ νιν ἔγˈνωκεν· θεράπων δέ οἱ, οὐ δράστας<space/>
 ὀπαδεῖ. φαντὶ δ' ἔμμεν </l>
<l n="288">τοῦτ' ἀνιαρότατον, καλὰ γινώσκοντ' ἀνάγκᾳ </l>
<l n="289">ἐκτὸς ἔχειν πόδα. καὶ μὰν κεῖνος Ἄτˈλας οὐρανῷ <pb/> </l>
<l n="290">προσπαλαίει νῦν γε πατˈρῴας<space/>
 ἀπὸ γᾶς ἀπό τε κτεάνων· </l>
<l n="291">λῦσε δὲ Ζεὺς ἄφθιτος Τιτᾶνας. ἐν δὲ χˈρόνῳ </l>
<l n="292">⸏μεταβολαὶ λήξαντος οὔρου </l>
<l n="293">ἱστίων. ἀλλ' εὔχεται οὐλομέναν νοῦσον<space/>
 διαντλήσαις ποτέ </l>
<l n="294">οἶκον ἰδεῖν, ἐπ' Ἀπόλλωνός<space/>
 τε κράνᾳ συμποσίας ἐφέπων </l>
<l n="295">θυμὸν ἐκδόσθαι πρὸς ἥβαν πολλάκις, ἔν τε σοφοῖς </l>
<l n="296">δαιδαλέαν φόρμιγγα βαστάζων πολίταις<space/>
 ἡσυχίᾳ θιγέμεν, </l>
<l n="297">μήτ' ὦν τινι πῆμα πορών, ἀπαθὴς δ' αὐτὸς πρὸς ἀστῶν· </l>
<l n="298">καί κε μυθήσαιθ', ὁποίαν, Ἀρκεσίλα, </l>
<l n="299">εὗρε παγὰν ἀμβροσίων ἐπέων, 
<space/>πρόσφατον Θήβᾳ ξενωθείς. <pb/> </l>
</div>

    </body>
  </text>
</TEI>
