<?xml version='1.0' encoding='UTF-8'?>
<TEI>
  <teiHeader>
    <fileDesc>
      <titleStmt>
        <title>Epinicia</title>
        <author>Bacchylides</author>
      </titleStmt>
    </fileDesc>
  </teiHeader>
  <text>
    <body>
      <canticum>
        <strophe type="strophe" responsion="ba05">
          <l n="1-2" metre="" skip="True">Εὔμοιρε Συρακοσίων ἱπποδινήτων στραταγέ</l>
          <l n="3-4" metre="">γνώσῃ μὲν ἰοστεφάνων Μοισᾶν γλυκύδωρον ἄγαλμα τῶν γε νῦν</l>
          <l n="5-6" metre="">αἴ τις ἐπιχθονίων ὀρθῶς φρένα δ' εὐθύδικον</l>
          <l n="7-8" metre="">ἀτρέμ' ἀμπαύσας μεριμνᾶν δεῦρ' ἄγ' ἄθρησον νόῳ</l>
          <l n="9-10" metre="">ἦ σὺν Χαρίτεσσι βαθυζώνοις ὑφάνας ὕμνον ἀπὸ ζαθέας</l>
          <l n="11-12" metre="">νάσου ξένος ὑμετέραν πέμπει κλεένναν ἐς πόλιν</l>
          <l n="13-15" metre="">χρυσάμπυκος Οὐρανίας καινὸς θεράπων ἐθέλει δὲ γᾶρυν ἐκ στηθέων χέων</l>
          <l n="16-17" metre="antistrophe">αἰνεῖν Ἱέρωνα Βαθὺν δ' αἰθέρα ξουθαῖσι τάμνων</l>
          <l n="18-19" metre="">ὑψοῦ πτερύγεσσι ταχείαις αἰετὸς εὐρυάνακτος ἄγγελος</l>
          <l n="20-21" metre="">Ζηνὸς ἐρισφαράγου θαρσεῖ κρατερᾷ πίσυνος</l>
          <l n="22-23" metre="">ἰσχύϊ πτάσσοντι δ' ὄρνιχες λιγύφθογγοι φόβῳ</l>
          <l n="24-25" metre="">οὔ νιν κορυφαὶ μεγάλας ἴσχουσι γαίας οὐδ' ἁλὸς ἀκαμάτας</l>
          <l n="26-27" metre="">δυσπαίπαλα κύματα νωμᾶται δ' ἐν ἀτρύτῳ χάει</l>
          <l n="28-30" metre="">λεπτότριχα σὺν Ζεφύρου πνοιαῖσιν ἔθειραν ἀρίγνωτος μετ' ἀνθρώποις ἰδεῖν</l>
          <l n="31" metre="epode">τὼς νῦν καὶ ἐμοὶ μυρία πάντᾳ κέλευθος</l>
          <l n="32" metre="">ὑμετέραν ἀρετὰν</l>
          <l n="33" metre="">ὑμνεῖν κυανοπλοκάμου θ' ἕκατι Νίκας</l>
          <l n="34" metre="">χαλκεοστέρνου τ' Ἄρηος</l>
          <l n="35-36" metre="" skip="True">Δεινομένευς ἀγέρωχοι παῖδες εὖ ἔρδων δὲ μὴ κάμοι θεός</l>
          <l n="37" metre="">Ξανθότριχα μὲν Φερένικον</l>
          <l n="38" metre="">Ἀλφεὸν παρ' εὐρυδίναν</l>
          <l n="39" metre="">πῶλον ἀελλοδρόμαν</l>
          <l n="40" metre="" skip="True">εἶδε νικάσαντα χρυσόπαχυς Ἀώς</l>
        </strophe>
        <strophe type="strophe" responsion="ba05">
          <l n="41-42" metre="" skip="True">Πυθῶνί τ' ἐν ἀγαθέᾳ γᾷ δ' ἐπισκήπτων πιφαύσκω</l>
          <l n="43-44" metre="">οὔπω νιν ὑπὸ προτέρων ἵππων ἐν ἀγῶνι κατέχρανεν κόνις</l>
          <l n="45-46" metre="">πρὸς τέλος ὀρνύμενον ῥιπᾷ γὰρ ἴσος Βορέα</l>
          <l n="47-48" metre="">ὃν κυβερνήταν φυλάσσων ἵεται νεόκροτον</l>
          <l n="49-50" metre="">νίκαν Ἱέρωνι φιλοξείνῳ τιτύςκων Ὄλβιος ᾧτινι θεὸς</l>
          <l n="51-52" metre="">μοῖράν τε καλῶν ἔπορεν σύν τ' ἐπιζήλῳ τύχᾳ</l>
          <l n="53-55" metre="">ἀφνεὸν βιοτὰν διάγειν οὐ γάρ τις ἐπιχθονίων πάντα γ' εὐδαίμων ἔφυ</l>
          <l n="56-57" metre="antistrophe">Δῦναί ποτ' ἐρειψιπύλαν ἄνδρ' ἀνίκατον λέγουσιν</l>
          <l n="58-59" metre="">ἔρνος Διὸς ἀργικεραύνου δώματα Φερσεφόνας τανισφύρου</l>
          <l n="60-61" metre="">καρχαρόδοντα κύν' ἄξοντ' ἐς φάος ἐξ Ἀΐδα</l>
          <l n="62-63" metre="">υἱὸν ἀπλάτοι' Ἐχίδνας ἔνθα δυστάνων βροτῶν</l>
          <l n="64-65" metre="">ψυχὰς ἐδάη παρὰ Κωκυτοῦ ῥεέθροις οἷά τε φύλλ' ἄνεμος</l>
          <l n="66-67" metre="">Ἴδας ἀνὰ μηλοβότους πρῶνας ἀργηστὰς δονεῖ</l>
          <l n="68-70" metre="">Ταῖσιν δὲ μετέπρεπεν εἴδωλον θρασυμέμνονος ἐγχεσπάλου Πορθανίδα</l>
          <l n="71" metre="epode">τὸν δ' ὡς ἴδεν Ἀλκμήνιος θαυμαστὸς ἥρως</l>
          <l n="72" metre="">τεύχεσι λαμπόμενον</l>
          <l n="73" metre="">νευρὰν ἐπέβασε λιγυκλαγγῆ κορώνας</l>
          <l n="74" metre="">χαλκεόκρανον δ' ἔπειτ' ἒξ</l>
          <l n="75-76" metre="" skip="True">εἵλετο ἰὸν ἀναπτύξας φαρέτρας πῶμα τῷ δ' ἐναντία</l>
          <l n="77" metre="">ψυχὰ προφάνη Μελεάγρου</l>
          <l n="78" metre="">καί νιν εὖ εἰδὼς προσεῖπεν</l>
          <l n="79" metre="">Υἱὲ Διὸς μεγάλου</l>
          <l n="80" metre="" skip="True">στᾶθί τ' ἐν χώρᾳ γελανώσας τε θυμὸν</l>
        </strophe>
        <strophe type="strophe" responsion="ba05">
          <l n="81-82" metre="" skip="True">μὴ ταΰσιον προΐει τραχὺν ἐκ χειρῶν ὀϊστὸν</l>
          <l n="83-84" metre="">ψυχαῖσιν ἔπι φθιμένων οὔ τοι δέος Ὣς φάτο θάμβησεν δ' ἄναξ</l>
          <l n="85-86" metre="">Ἀμφιτρυωνιάδας εἶπέν τε Τίς ἀθανάτων</l>
          <l n="87-88" metre="">ἢ βροτῶν τοιοῦτον ἔρνος θρέψεν ἐν ποίᾳ χθονί</l>
          <l n="89-90" metre="">Τίς δ' ἔκτανεν Ἦ τάχα καλλίζωνος Ἥρα κεῖνον ἐφ' ἁμετέρᾳ</l>
          <l n="91-92" metre="">πέμψει κεφαλᾷ τὰ δέ που Παλλάδι ξανθᾷ μέλει</l>
          <l n="93-95" metre="">Τὸν δὲ προσέφα Μελέαγρος δακρυόεις Χαλεπὸν θεῶν παρατρέψαι νόον</l>
          <l n="96-97" metre="antistrophe">ἄνδρεσσιν ἐπιχθονίοις Καὶ γὰρ ἂν πλάξιππος Οἰνεὺς</l>
          <l n="98-99" metre="">παῦσεν καλυκοστεφάνου σεμνᾶς χόλον Ἀρτέμιδος λευκωλένου</l>
          <l n="100-101" metre="">λισσόμενος πολέων τ' αἰγῶν θυσίαισι πατὴρ</l>
          <l n="102-103" metre="">καὶ βοῶν φοινικονώτων ἀλλ' ἀνίκατον θεὰ</l>
          <l n="104-105" metre="">ἔσχεν χόλον εὐρυβίαν δ' ἔσσευε κούρα κάπρον ἀναιδομάχαν</l>
          <l n="106-107" metre="">ἐς καλλίχορον Καλυδῶν' ἔνθα πλημύρων σθένει</l>
          <l n="108-110" metre="">ὄρχους ἐπέκειρεν ὀδόντι σφάζε τε μῆλα βροτῶν θ' ὅστις εἰσάνταν μόλοι</l>
          <l n="111" metre="epode">Τῷ δὲ στυγερὰν δῆριν Ἑλλάνων ἄριστοι</l>
          <l n="112" metre="">στασάμεθ' ἐνδυκέως</l>
          <l n="113" metre="">ἓξ ἄματα συνεχέως ἐπεὶ δὲ δαίμων</l>
          <l n="114" metre="">κάρτος Αἰτωλοῖς ὄρεξεν</l>
          <l n="115-116" metre="" skip="True">θάπτομεν οὓς κατέπεφνεν σῦς ἐριβρύχας ἐπαΐσσων βίᾳ</l>        
          <l n="117" metre="">Ἀγκαῖον ἐμῶν τ' Ἀγέλαον</l>
          <l n="118" metre="">φέρτατον κεδνῶν ἀδελφεῶν</l>
          <l n="119" metre="">οὓς τέκεν ἐν μεγάροις</l>
          <l n="120" metre="" skip="True">–ς Ἀλθαία περικλειτοῖσιν Οἰνέος</l>
        </strophe>
        <strophe type="strophe" responsion="ba05">
          <l n="121-122" metre="" skip="True">– ὤλεσε μοῖρ' ὀλοὰ –ς οὐ γάρ πω δαΐφρων</l>
          <l n="123-124" metre="">παῦσεν χόλον ἀγροτέρα Λατοῦς θυγάτηρ περὶ δ' αἴθωνος δορᾶς</l>
          <l n="125-126" metre="">μαρνάμεθ' ἐνδυκέως Κουρῆσι μενεπτολέμοις</l>
          <l n="127-128" metre="">ἔνθ' ἐγὼ πολλοῖς σὺν ἄλλοις Ἴφικλον κατέκτανον</l>
          <l n="129-130" metre="">ἐσθλόν τ' Ἀφάρητα θοοὺς μάτρωας οὐ γὰρ καρτερόθυμος Ἄρης</l>
          <l n="131-132" metre="">κρίνει φίλον ἐν πολέμῳ τυφλὰ δ' ἐκ χειρῶν βέλη</l>
          <l n="133-135" metre="">ψυχαῖς ἔπι δυσμενέων φοιτᾷ θάνατόν τε φέρει τοῖσιν ἂν δαίμων θέλῃ</l>
          <l n="136-137" metre="antistrophe">Ταῦτ' οὐκ ἐπιλεξαμένα Θεστίου κούρα δαΐφρων</l>
          <l n="138-139" metre="">μάτηρ κακόποτμος ἐμοὶ βούλευσεν ὄλεθρον ἀτάρβακτος γυνά</l>
          <l n="140-141" metre="">καῖέ τε δαιδαλέας ἐκ λάρνακος ὠκύμορον</l>
          <l n="142-143" metre="">φιτρὸν ἐξαύσασα τὸν δὴ Μοῖρ' ἐπέκλωσεν τότε</l>
          <l n="144-145" metre="">ζωᾶς ὅρον ἁμετέρας ἔμμεν Τύχον μὲν Δαϊπύλου Κλύμενον</l>
          <l n="146-147" metre="">παῖδ' ἄλκιμον ἐξεναρίζων ἀμώμητον δέμας</l>
          <l n="148-150" metre="">πύργων προπάροιθε κιχήσας τοὶ δὲ πρὸς εὐκτιμέναν φεῦγον ἀρχαίαν πόλιν</l>
          <l n="151" metre="epode">Πλευρῶνα μίνυθεν δέ μοι ψυχὰ γλυκεῖα</l>
          <l n="152" metre="">γνῶν δ' ὀλιγοσθενέων</l>
          <l n="153" metre="">αἰαῖ πύματον δὲ πνέων δάκρυσα τλάμων</l>
          <l n="154" metre="">ἀγλαὰν ἥβαν προλείπων</l>
          <l n="155-156" metre="" skip="True">Φασὶν ἀδεισιβόαν Ἀμφιτρύωνος παῖδα μοῦνον δὴ τότε</l>
          <l n="157" metre="">τέγξαι βλέφαρον ταλαπενθέος</l>
          <l n="158" metre="">πότμον οἰκτίροντα φωτός</l>
          <l n="159" metre="">καί νιν ἀμειβόμενος</l>
          <l n="160" metre="" skip="True">τᾶδ' ἔφα Θνατοῖσι μὴ φῦναι φέριστον</l>
        </strophe>
        <strophe type="strophe" responsion="ba05">
          <l n="161-162" metre="" skip="True">μηδ' ἀελίου προσιδεῖν φέγγος ἀλλ' οὐ γάρ τίς ἐστιν</l>
          <l n="163-164" metre="">πρᾶξις τάδε μυρομένοις χρὴ κεῖνο λέγειν ὅ τι καὶ μέλλει τελεῖν</l>
          <l n="165-166" metre="">Ἦρά τις ἐν μεγάροις Οἰνῆος ἀρηϊφίλου</l>
          <l n="167-168" metre="">ἔστιν ἀδμήτα θυγάτρων σοὶ φυὰν ἀλιγκία</l>
          <l n="169-170" metre="">Τάν κεν λιπαρὰν ἐθέλων θείμαν ἄκοιτιν Τὸν δὲ μενεπτολέμου</l>
          <l n="171-172" metre="">ψυχὰ προσέφα Μελεάγρου Λίπον χλωραύχενα</l>
          <l n="173-175" metre="">ἐν δώμασι Δαϊάνειραν νῆϊν ἔτι χρυσέας Κύπριδος θελξιμβρότου</l>
          <l n="176-177" metre="antistrophe">Λευκώλενε Καλλιόπα στᾶσον εὐποίητον ἅρμα</l>
          <l n="178-179" metre="">αὐτοῦ Δία τε Κρονίδαν ὕμνησον Ὀλύμπιον ἀρχαγὸν θεῶν</l>
          <l n="180-181" metre="">τόν τ' ἀκαμαντορόαν Ἀλφεόν Πέλοπός τε βίαν</l>
          <l n="182-183" metre="">καὶ Πίσαν ἔνθ ὁ κλεεννὸς ποσσὶ νικάσας δρόμῳ</l>
          <l n="184-185" metre="">ἦλθεν Φερένικος ἐς εὐπύργους Συρακόσσας Ἱέρωνι φέρων</l>
          <l n="186-187" metre="">εὐδαιμονίας πέταλον Χρὴ δ' ἀληθείας χάριν</l>
          <l n="188-190" metre="">αἰνεῖν φθόνον ἀμφοτέραισιν χερσὶν ἀπωσάμενον εἴ τις εὖ πράσσοι βροτῶν</l>
          <l n="191" metre="epode">Βοιωτὸς ἀνὴρ τᾶδε φώνησεν γλυκειᾶν</l>
          <l n="192" metre="">Ἡσίοδος πρόπολος</l>
          <l n="193" metre="">Μουσᾶν ὃν ἂν ἀθάνατοι τιμῶσι τούτῳ</l>
          <l n="194" metre="">καὶ βροτῶν φήμαν ἕπεσθαι</l>
          <l n="195-196" metre="" skip="True">Πείθομαι εὐμαρέως εὐκλέα κελεύθου γλῶσσαν οὐ–––</l>
          <l n="197" metre="">πέμπειν Ἱέρωνι τόθεν γὰρ</l>
          <l n="198" metre="">πυθμένες θάλλουσιν ἐσθλῶν</l>
          <l n="199" metre="">τοὺς ὁ μεγιστοπάτωρ</l>
          <l n="200" metre="" skip="True">Ζεὺς ἀκινήτους ἐν εἰρήνᾳ φυλάσσοι</l>
        </strophe>
      </canticum>
    </body>
  </text>
</TEI>