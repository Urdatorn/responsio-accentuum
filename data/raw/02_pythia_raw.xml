<?xml version='1.0' encoding='UTF-8'?>
<TEI>
  <teiHeader>
    <fileDesc>
      <titleStmt>
        <title>Pythia</title>
        <author>Pindar</author>
      </titleStmt>
    </fileDesc>
  </teiHeader>
  <text>
    <body>
      <canticum>
        <strophe type="strophe" responsion="py01">
          <l n="1" metre="">Χρυσέα φόρμιγξ, Ἀπόλλωνος καὶ ἰοπˈλοκάμων</l>
          <l n="2" metre="">σύνδικον Μοισᾶν κτέανον· τᾶς ἀκούει μὲν βάσις ἀγˈλαΐας ἀρχά,</l>
          <l n="3" metre="">πείθονται δ' ἀοιδοὶ σάμασιν</l>
          <l n="4" metre="">ἁγησιχόρων ὁπόταν προοιμίων ἀμβολὰς τεύχῃς ἐλελιζομένα.</l>
          <l n="5" metre="">καὶ τὸν αἰχματὰν κεραυνὸν σβεννύεις</l>
          <l n="6" metre="">αἰενάου πυρός. εὕδει δ' ἀνὰ σκάπτῳ Διὸς αἰετός, ὠκεῖ⸏αν πτέρυγ' ἀμφοτέρωθεν χαλάξαις,</l>
          <l n="7" metre="">ἀρχὸς οἰωνῶν, κελαινῶπιν δ' ἐπί οἱ νεφέλαν</l>
          <l n="8" metre="">ἀγκύλῳ κρατί, γˈλεφάρων ἁδὺ κλάϊθˈρον, κατέχευας· ὁ δὲ κˈνώσσων</l>
          <l n="9" metre="">ὑγˈρὸν νῶτον αἰωρεῖ, τεαῖς</l>
          <l n="10" metre="">ῥιπαῖσι κατασχόμενος. καὶ γὰρ βιατὰς Ἄρης, τραχεῖαν ἄνευθε λιπών</l>
          <l n="11" metre="">ἐγχέων ἀκˈμάν, ἰαίνει καρδίαν</l>
          <l n="12" metre="">κώματι, κῆλα δὲ καὶ δαιμόνων θέλγει φρένας ἀμφί τε Λατοί⸏δα σοφίᾳ βαθυκόλπων τε Μοισᾶν.</l>
          <l n="13" metre="">ὅσσα δὲ μὴ πεφίληκε Ζεύς, ἀτύζονται βοάν</l>
          <l n="14" metre="">Πιερίδων ἀΐοντα, γᾶν τε καὶ πόντον κατ' ἀμαιμάκετον,</l>
          <l n="15" metre="">ὅς τ' ἐν αἰνᾷ Ταρτάρῳ κεῖται, θεῶν πολέμιος,</l>
          <l n="16" metre="">Τυφὼς ἑκατοντακάρανος· τόν ποτε</l>
          <l n="17" metre="">Κιλίκιον θρέψεν πολυώνυμον ἄντρον· νῦν γε μάν</l>
          <l n="18" metre="">ταί θ' ὑπὲρ Κύμας ἁλιερκέες ὄχθαι</l>
          <l n="19" metre="">Σικελία τ' αὐτοῦ πιέζει στέρνα λαχˈνάεντα· κίων δ' οὐρανία συνέχει,</l>
          <l n="20" metre="">νιφόεσσ' Αἴτνα, πάνετες χιόνος ὀξείας τιθήνα·</l>
        </strophe>
        <strophe type="strophe" responsion="py01">
          <l n="21" metre="">τᾶς ἐρεύγονται μὲν ἀπˈλάτου πυρὸς ἁγˈνόταται</l>
          <l n="22" metre="">ἐκ μυχῶν παγαί· ποταμοὶ δ' ἁμέραισιν μὲν προχέοντι ῥόον καπˈνοῦ</l>
          <l n="23" metre="">αἴθων'· ἀλλ' ἐν ὄρφναισιν πέτρας</l>
          <l n="24" metre="">φοίνισσα κυλινδομένα φλὸξ ἐς βαθεῖαν φέρει πόντου πλάκα σὺν πατάγῳ.</l>
          <l n="25" metre="">κεῖνο δ' Ἁφαίστοιο κρουνοὺς ἑρπετόν</l>
          <l n="26" metre="">δεινοτάτους ἀναπέμπει· τέρας μὲν θαυμάσιον προσιδέσθαι, ⸏θαῦμα δὲ καὶ παρεόντων ἀκοῦσαι,</l>
          <l n="27" metre="">οἷον Αἴτνας ἐν μελαμφύλλοις δέδεται κορυφαῖς</l>
          <l n="28" metre="">καὶ πέδῳ, στρωμνὰ δὲ χαράσσοισ' ἅπαν νῶτον ποτικεκˈλιμένον κεντεῖ.</l>
          <l n="29" metre="">εἴη, Ζεῦ, τὶν εἴη ἁνδάνειν,</l>
          <l n="30" metre="">ὃς τοῦτ' ἐφέπεις ὄρος, εὐκάρποιο γαίας μέτωπον, τοῦ μὲν ἐπωνυμίαν</l>
          <l n="31" metre="">κλεινὸς οἰκιστὴρ ἐκύδανεν πόλιν</l>
          <l n="32" metre="">γείτονα, Πυθιάδος δ' ἐν δρόμῳ κάρυξ ἀνέειπέ νιν ἀγγέλ⸏λων Ἱέρωνος ὑπὲρ καλλινίκου</l>
          <l n="33" metre="">ἅρμασι. ναυσιφορήτοις δ' ἀνδράσι πˈρώτα χάρις</l>
          <l n="34" metre="">ἐς πλόον ἀρχομένοις πομπαῖον ἐλθεῖν οὖρον· ἐοικότα γάρ</l>
          <l n="35" metre="">καὶ τελευτᾷ φερτέρου νόστου τυχεῖν, ὁ δὲ λόγος</l>
          <l n="36" metre="">ταύταις ἐπὶ συντυχίαις δόξαν φέρει</l>
          <l n="37" metre="">λοιπὸν ἔσσεσθαι στεφάνοισί ν&lt;ιν&gt; ἵπποις τε κˈλυτάν</l>
          <l n="38" metre="">καὶ σὺν εὐφώνοις θαλίαις ὀνυμαστάν.</l>
          <l n="39" metre="">Λύκιε καὶ Δάλοι' ἀνάσσων Φοῖβε Παρνασσοῦ τε κράναν Κασταλίαν φιλέων,</l>
          <l n="40" metre="">ἐθελήσαις ταῦτα νόῳ τιθέμεν εὔανδρόν τε χώραν.</l>
        </strophe>
        <strophe type="strophe" responsion="py01">
          <l n="41" metre="">ἐκ θεῶν γὰρ μαχαναὶ πᾶσαι βροτέαις ἀρεταῖς,</l>
          <l n="42" metre="">καὶ σοφοὶ καὶ χερσὶ βιαταὶ περίγˈλωσσοί τ' ἔφῠν. ἄνδρα δ' ἐγὼ κεῖνον</l>
          <l n="43" metre="">αἰνῆσαι μενοινῶν ἔλπομαι</l>
          <l n="44" metre="">μὴ χαλκοπάραον ἄκονθ' ὡσείτ' ἀγῶνος βαλεῖν ἔξω παλάμᾳ δονέων,</l>
          <l n="45" metre="">μακˈρὰ δὲ ῥ̄ίψαις ἀμεύσασθ' ἀντίους.</l>
          <l n="46" metre="">εἰ γὰρ ὁ πᾶς χρόνος ὄλβον μὲν οὕτω καὶ κτεάνων δόσιν εὐθύ⸏νοι, καμάτων δ' ἐπίλασιν παράσχοι·</l>
          <l n="47" metre="">ἦ κεν ἀμνάσειεν, οἵαις ἐν πολέμοισι μάχαις</l>
          <l n="48" metre="">τλάμονι ψυχᾷ παρέμειν', ἁνίχ' εὑρίσκοντο θεῶν παλάμαις τιμάν</l>
          <l n="49" metre="">οἵαν οὔτις Ἑλλάνων δρέπει</l>
          <l n="50" metre="">πλούτου στεφάνωμ' ἀγέρωχον. νῦν γε μὰν τὰν Φιλοκτήταο δίκαν ἐφέπων</l>
          <l n="51" metre="">ἐστρατεύθη· σὺν δ' ἀνάγκᾳ νιν φίλον</l>
          <l n="52" metre="">καί τις ἐὼν μεγαλάνωρ ἔσανεν. φαντὶ δὲ Λαμνόθεν ἕλκει ⸏τειρόμενον μεταβάσοντας ἐλθεῖν</l>
          <l n="53" metre="">ἥροας ἀντιθέους Ποίαντος υἱὸν τοξόταν·</l>
          <l n="54" metre="">ὃς Πριάμοιο πόλιν πέρσεν, τελεύτασέν τε πόνους Δαναοῖς,</l>
          <l n="55" metre="">ἀσθενεῖ μὲν χρωτὶ βαίνων, ἀλλὰ μοιρίδιον ἦν.</l>
          <l n="56" metre="">οὕτω δ' Ἱέρωνι θε̯ὸς ὀρθωτὴρ πέλοι</l>
          <l n="57" metre="">τὸν προσέρποντα χˈρόνον, ὧν ἔραται καιρὸν διδούς.</l>
          <l n="58" metre="">Μοῖσα, καὶ πὰρ Δεινομένει κελαδῆσαι</l>
          <l n="59" metre="">πίθεό μοι ποινὰν τεθρίππων· χάρμα δ' οὐκ ἀλλότˈριον νικαφορία πατέρος.</l>
          <l n="60" metre="">ἄγ' ἔπειτ' Αἴτνας βασιλεῖ φίλιον ἐξεύρωμεν ὕμνον·</l>
        </strophe>
        <strophe type="strophe" responsion="py01">
          <l n="61" metre="">τῷ πόλιν κείναν θεοδˈμάτῳ σὺν ἐλευθερίᾳ</l>
          <l n="62" metre="">Ὑλλίδος στάθˈμας Ἱέρων ἐν νόμοις ἔκτισσε· θέλοντι δὲ Παμφύλου</l>
          <l n="63" metre="">καὶ μὰν Ἡρακλειδᾶν ἔκγονοι</l>
          <l n="64" metre="">ὄχθαις ὕπο Ταϋγέτου ναίοντες αἰεὶ μένειν τεθμοῖσιν ἐν Αἰγιμιοῦ</l>
          <l n="65" metre="">Δωριεῖς. ἔσχον δ' Ἀμύκˈλας ὄλβιοι</l>
          <l n="66" metre="">Πινδόθεν ὀρνύμενοι, λευκοπώλων Τυνδαριδᾶν βαθύδοξοι ⸏γείτονες, ὧν κλέος ἄνθησεν αἰχμᾶς.</l>
          <l n="67" metre="">Ζεῦ τέλει', αἰεὶ δὲ τοιαύταν Ἀμένα παρ' ὕδωρ</l>
          <l n="68" metre="">αἶσαν ἀστοῖς καὶ βασιλεῦσιν διακˈρίνειν ἔτυμον λόγον ἀνθρώπων.</l>
          <l n="69" metre="">σύν τοι τίν κεν ἁγητὴρ ἀνήρ,</l>
          <l n="70" metre="">υἱῷ τ' ἐπιτελλόμενος, δᾶμον γεραίρων τράποι σύμφωνον ἐς ἡσυχίαν.</l>
          <l n="71" metre="">λίσσομαι νεῦσον, Κρονίων, ἥμερον</l>
          <l n="72" metre="">ὄφˈρα κατ' οἶκον ὁ Φοίνιξ ὁ Τυρσανῶν τ' ἀλαλατὸς ἔχῃ, ναυ⸏σίστονον ὕβˈριν ἰδὼν τὰν πρὸ Κύμας,</l>
          <l n="73" metre="">οἷα Συρακοσίων ἀρχῷ δαμασθέντες πάθον,</l>
          <l n="74" metre="">ὠκυπόρων ἀπὸ ναῶν ὅ σφιν ἐν πόντῳ βάλεθ' ἁλικίαν,</l>
          <l n="75" metre="">Ἑλλάδ' ἐξέλκων βαρείας δουλίας. ἀρέομαι</l>
          <l n="76" metre="">πὰρ μὲν Σαλαμῖνος Ἀθαναίων χάριν</l>
          <l n="77" metre="">μισθόν, ἐν Σπάρτᾳ δ' &lt;ἀπὸ&gt; τᾶν πρὸ Κιθαιρῶνος μαχᾶν,</l>
          <l n="78" metre="">ταῖσι Μήδειοι κάμον ἀγκυλότοξοι,</l>
          <l n="79" metre="">παρ&lt;ὰ&gt; δὲ τὰν εὔυδˈρον ἀκτὰν Ἱμέρα παίδεσσιν ὕμνον Δεινομέν͜εος τελέσαις,</l>
          <l n="80" metre="">τὸν ἐδέξαντ' ἀμφ' ἀρετᾷ, πολεμίων ἀνδρῶν καμόντων.</l>
        </strophe>
        <strophe type="strophe" responsion="py01">
          <l n="81" metre="">καιρὸν εἰ φθέγξαιο, πολλῶν πείρατα συντανύσαις</l>
          <l n="82" metre="">ἐν βραχεῖ, μείων ἕπεται μῶμος ἀνθρώπων· ἀπὸ γὰρ κόρος ἀμβλύνει</l>
          <l n="83" metre="">αἰανὴς ταχείας ἐλπίδας,</l>
          <l n="84" metre="">ἀστῶν δ' ἀκοὰ κρύφιον θυμὸν βαρύνει μάλιστ' ἐσλοῖσιν ἐπ' ἀλλοτρίοις.</l>
          <l n="85" metre="">ἀλλ' ὅμως, κρέσσον γὰρ οἰκτιρμοῦ φθόνος,</l>
          <l n="86" metre="">μὴ παρίει καλά. νώμα δικαίῳ πηδαλίῳ στρατόν· ἀψευ⸏δεῖ δὲ πρὸς ἄκˈμονι χάλκευε γλῶσσαν.</l>
          <l n="87" metre="">εἴ τι καὶ φλαῦρον παραιθύσσει, μέγα τοι φέρεται,</l>
          <l n="88" metre="">πὰρ σέθεν. πολλῶν ταμίας ἐσσί· πολλοὶ μάρτυρες ἀμφοτέροις πιστοί.</l>
          <l n="89" metre="">εὐανθεῖ δ' ἐν ὀργᾷ παρμένων,</l>
          <l n="90" metre="">εἴπερ τι φιλεῖς ἀκοὰν ἁδεῖαν αἰεὶ κλύειν, μὴ κάμνε λίαν δαπάναις·</l>
          <l n="91" metre="">ἐξίει δ' ὥσπερ κυβερνάτας ἀνήρ</l>
          <l n="92" metre="">ἱστίον ἀνεμόεν {πετάσαις}. μὴ δολωθῇς, ὦ φίλε, κέρδεσιν ἐντραπέ⸏λοις· ὀπιθόμβροτον αὔχημα δόξας</l>
          <l n="93" metre="">οἶον ἀποιχομένων ἀνδρῶν δίαιταν μανύει</l>
          <l n="94" metre="">καὶ λογίοις καὶ ἀοιδοῖς. οὐ φθίνει Κροίσου φιλόφρων ἀρετά.</l>
          <l n="95" metre="">τὸν δὲ ταύρῳ χαλκέῳ καυτῆρα νηλέα νόον</l>
          <l n="96" metre="">ἐχθρὰ Φάλαριν κατέχει παντᾷ φάτις,</l>
          <l n="97" metre="">οὐδέ νιν φόρμιγγες ὑπωρόφιαι κοινανίαν</l>
          <l n="98" metre="">μαλθακὰν παίδων ὀάροισι δέκονται.</l>
          <l n="99" metre="">τὸ δὲ παθεῖν εὖ πρῶτον ͜ἀέθλων· εὖ δ' ἀκούειν δευτέρα μοῖρ'· ἀμφοτέροισι δ' ἀνήρ</l>
          <l n="100" metre="">ὃς ἂν ἐγκύρσῃ καὶ ἕλῃ, στέφανον ὕψιστον δέδεκται.</l>
        </strophe>
      </canticum>
      <canticum>
        <strophe type="strophe" responsion="py02">
          <l n="1" metre="">Μεγαλοπόλιες ὦ Συράκοσαι, βαθυπολέμου</l>
          <l n="2" metre="">τέμενος Ἄρεος, ἀνδρῶν ἵππων τε σιδαροχαρμᾶν δαιμόνιαι τροφοί,</l>
          <l n="3" metre="">ὔμμιν τόδε τᾶν λιπαρᾶν ἀπὸ Θηβᾶν φέρων</l>
          <l n="4" metre="">μέλος ἔρχομαι ἀγγελίαν τετραορίας ἐλελίχθονος,</l>
          <l n="5" metre="">εὐάρματος Ἱέρων ἐν ᾇ κρατέων</l>
          <l n="6" metre="">τηλαυγέσιν ἀνέδησεν Ὀρτυγίαν στεφάνοις,</l>
          <l n="7" metre="">ποταμίας ἕδος Ἀρτέμιδος, ἇς οὐκ ἄτερ</l>
          <l n="8" metre="">κείνας ἀγαναῖσιν ἐν χερσὶ ποικιλα⸏νίους ἐδάμασσε πώλους.</l>
          <l n="9" metre="">ἐπὶ γὰρ ἰοχέαιρα παρθένος χερὶ διδύμᾳ</l>
          <l n="10" metre="">ὅ τ' ἐναγώνιος Ἑρμᾶς αἰγλ͜άεντα τίθησι κόσμον, ξεστὸν ὅταν δίφρον</l>
          <l n="11" metre="">ἔν θ' ἅρματα πεισιχάλινα καταζευγνύῃ</l>
          <l n="12" metre="">σθένος ἵππιον, ὀρσοτρίαιναν εὐρυβίαν καλέων θεόν.</l>
          <l n="13" metre="">ἄλλοις δέ τις ἐτέλεσσεν ἄλλος ἀνήρ</l>
          <l n="14" metre="">εὐαχέα βασιλεῦσιν ὕμνον ἄποιν' ἀρετᾶς.</l>
          <l n="15" metre="">κελαδέοντι μὲν ἀμφὶ Κινύραν πολλάκις</l>
          <l n="16" metre="">φᾶμαι Κυπρίων, τὸν ὁ χˈρυσοχαῖτα προ⸏φˈρόνως ἐφίλησ' Ἀπόλλων,</l>
          <l n="17" metre="">ἱερέα κτίλον Ἀφˈροδίτας· ἄγει δὲ χάρις φίλων ποί τινος ἀντὶ ἔργων ὀπιζομένα·</l>
          <l n="18" metre="">σὲ δ', ὦ Δεινομένειε παῖ, Ζεφυρία πρὸ δόμων</l>
          <l n="19" metre="">Λοκρὶς παρθένος ἀπύει, πολεμίων καμάτων ἐξ ἀμαχάνων</l>
          <l n="20" metre="">διὰ τεὰν δύναμιν δρακεῖσ' ἀσφαλές·</l>
          <l n="21" metre="">θεῶν δ' ἐφετˈμαῖς Ἰξίονα φαντὶ ταῦτα βˈροτοῖς</l>
          <l n="22" metre="">λέγειν ἐν πτερόεντι τˈροχῷ</l>
          <l n="23" metre="">παντᾷ κυλινδόμενον·</l>
          <l n="24" metre="">τὸν εὐεργέταν ἀγαναῖς ἀμοιβαῖς ἐποιχομένους τίνεσθαι.</l>
        </strophe>
        <strophe type="strophe" responsion="py02">
          <l n="25" metre="">ἔμαθε δὲ σαφές. εὐμενέσσι γὰρ παρὰ Κρονίδαις</l>
          <l n="26" metre="">γλυκὺν ἑλὼν βίοτον, μακˈρὸν οὐχ ὑπέμεινεν ὄλβον, μαινομέναις φρασίν</l>
          <l n="27" metre="">Ἥρας ὅτ' ἐράσσατο, τὰν Διὸς εὐναὶ λάχον</l>
          <l n="28" metre="">πολυγαθέες· ἀλλά νιν ὕβˈρις εἰς ἀυάταν ὑπεράφανον</l>
          <l n="29" metre="">ὦρσεν· τάχα δὲ παθὼν ἐοικότ' ἀνήρ</l>
          <l n="30" metre="">ἐξαίρετον ἕλε μόχθον. αἱ δύο δ' ἀμπλακίαι</l>
          <l n="31" metre="">φερέπονοι τελέθοντι· τὸ μὲν ἥρως ὅτι</l>
          <l n="32" metre="">ἐμφύλιον αἷμα πρώτιστος οὐκ ἄτερ ⸏τέχνας ἐπέμειξε θνατοῖς,</l>
          <l n="33" metre="">ὅτι τε μεγαλοκευθέεσσιν ἔν ποτε θαλάμοις</l>
          <l n="34" metre="">Διὸς ἄκοιτιν ἐπειρᾶτο. χρὴ δὲ κατ' αὐτὸν αἰεὶ παντὸς ὁρᾶν μέτρον.</l>
          <l n="35" metre="">εὐναὶ δὲ παράτˈροποι ἐς κακότατ' ἀθˈρόαν</l>
          <l n="36" metre="">ἔβαλον· ποτὶ καὶ τὸν ἵκοντ'· ἐπεὶ νεφέλᾳ παρελέξατο</l>
          <l n="37" metre="">ψεῦδος γλυκὺ μεθέπων ἄϊδˈρις ἀνήρ</l>
          <l n="38" metre="">εἶδος γὰρ ὑπεροχωτάτᾳ πρέπεν Οὐρανιᾶν</l>
          <l n="39" metre="">θυγατέρι Κˈρόνου· ἅντε δόλον αὐτῷ θέσαν</l>
          <l n="40" metre="">Ζηνὸς παλάμαι, καλὸν πῆμα. τὸν δὲ τε⸏τˈράκναμον ἔπραξε δεσμόν</l>
          <l n="41" metre="">ἑὸν ὄλεθˈρον ὅγ'· ἐν δ' ἀφύκτοισι γυιοπέδαις πεσὼν τὰν πολύκοινον ἀνδέξατ' ἀγγελίαν.</l>
          <l n="42" metre="">ἄνευ οἱ Χαρίτων τέκεν γόνον ὑπερφίαλον</l>
          <l n="43" metre="">μόνα καὶ μόνον οὔτ' ἐν ἀνδράσι γερασφόρον οὔτ' ἐν θεῶν νόμοις·</l>
          <l n="44" metre="">τὸν ὀνύμαζε τράφοισα Κένταυρον, ὅς</l>
          <l n="45" metre="">ἵπποισι Μαγˈνητίδεσσιν ἐμείγνυτ' ἐν Παλίου</l>
          <l n="46" metre="">σφυροῖς, ἐκ δ' ἐγένοντο στρατός</l>
          <l n="47" metre="">θαυμαστός, ἀμφοτέροις</l>
          <l n="48" metre="">ὁμοῖοι τοκεῦσι, τὰ ματρόθεν μὲν κάτω, τὰ δ' ὕπερθε πατˈρός.</l>
        </strophe>
        <strophe type="strophe" responsion="py02">
          <l n="49" metre="">θεὸς ἅπαν ἐπὶ ἐλπίδεσσι τέκˈμαρ ἀνύεται,</l>
          <l n="50" metre="">θεός, ὃ καὶ πτερόεντ' αἰετὸν κίχε, καὶ θαλασσαῖον παραμείβεται</l>
          <l n="51" metre="">δελφῖνα, καὶ ὑψιφρόνων τιν' ἔκαμψε βˈροτῶν,</l>
          <l n="52" metre="">ἑτέροισι δὲ κῦδος ἀγήραον παρέδωκ'· ἐμὲ δὲ χˈρεών</l>
          <l n="53" metre="">φεύγειν δάκος ἀδινὸν κακαγοριᾶν.</l>
          <l n="54" metre="">εἶδον γὰρ ἑκὰς ἐὼν τὰ πόλλ' ἐν ἀμαχανίᾳ</l>
          <l n="55" metre="">ψογερὸν Ἀρχίλοχον βαρυλόγοις ἔχθεσιν</l>
          <l n="56" metre="">πιαινόμενον· τὸ πλουτεῖν δὲ σὺν τύχᾳ ⸏πότˈμου σοφίας ἄριστον.</l>
          <l n="57" metre="">τὺ δὲ σάφα νιν ἔχεις ἐλευθέρᾳ φρενὶ πεπαρεῖν,</l>
          <l n="58" metre="">πρύτανι κύριε πολλᾶν μὲν εὐστεφάνων ἀγυιᾶν καὶ στρατοῦ. εἰ δέ τις</l>
          <l n="59" metre="">ἤδη κτεάτεσσί τε καὶ περὶ τιμᾷ λέγει</l>
          <l n="60" metre="">ἕτερόν τιν' ἀν' Ἑλλάδα τῶν πάροιθε γενέσθαι ὑπέρτερον,</l>
          <l n="61" metre="">χαύνᾳ πραπίδι παλαιμονεῖ κενεά.</l>
          <l n="62" metre="">εὐανθέα δ' ἀναβάσομαι στόλον ἀμφ' ἀρετᾷ</l>
          <l n="63" metre="">κελαδέων. νεότατι μὲν ἀρήγει θράσος</l>
          <l n="64" metre="">δεινῶν πολέμων· ὅθεν φαμὶ καὶ σὲ τὰν ⸏ἀπείρονα δόξαν εὑρεῖν,</l>
          <l n="65" metre="">τὰ μὲν ἐν ἱπποσόαισιν ἄνδρεσσι μαρνάμενον, τὰ δ' ἐν πεζομάχαισι· βουλαὶ δὲ πρεσβύτεραι</l>
          <l n="66" metre="">ἀκίνδυνον ἐμοὶ ἔπος &lt;σὲ&gt; ποτὶ πάντα λόγον</l>
          <l n="67" metre="">ἐπαινεῖν παρέχοντι. χαῖρε· τόδε μὲν κατὰ Φοίνισσαν ἐμπολάν</l>
          <l n="68" metre="">μέλος ὑπὲρ πολιᾶς ἁλὸς πέμπεται·</l>
          <l n="69" metre="">τὸ Καστόρειον δ' ἐν Αἰολίδεσσι χορδαῖς θέλων</l>
          <l n="70" metre="">ἄθρησον χάριν ἑπτακτύπου</l>
          <l n="71" metre="">φόρμιγγος ἀντόμενος.</l>
          <l n="72" metre="">γένοι', οἷος ἐσσὶ μαθών. καλός τοι πίθων παρὰ παισίν, αἰεί</l>
        </strophe>
        <strophe type="strophe" responsion="py02">
          <l n="73" metre="">καλός. ὁ δὲ Ῥαδάμανθυς εὖ πέπραγεν, ὅτι φρενῶν</l>
          <l n="74" metre="">ἔλαχε καρπὸν ἀμώμητον, οὐδ' ἀπάταισι θυμὸν τέρπεται ἔνδοθεν,</l>
          <l n="75" metre="">οἷα ψιθύρων παλάμαις ἕπετ' αἰεὶ βροτῷ.</l>
          <l n="76" metre="">ἄμαχον κακὸν ἀμφοτέροις διᾱβολιᾶν ὑποφάτιες,</l>
          <l n="77" metre="">ὀργαῖς ἀτενὲς ἀλωπέκων ἴκελοι.</l>
          <l n="78" metre="">κέρδει δὲ τί μάλα τοῦτο κερδαλέον τελέθει;</l>
          <l n="79" metre="">ἅτε γὰρ ἐννάλιον πόνον ἐχοίσας βαθύν</l>
          <l n="80" metre="">σκευᾶς ἑτέρας, ἀβάπτιστος εἶμι φελ⸏λὸς ὣς ὑπὲρ ἕρκος ἅλμας.</l>
          <l n="81" metre="">ἀδύνατα δ' ἔπος ἐκβαλεῖν κραταιὸν ἐν ἀγαθοῖς</l>
          <l n="82" metre="">δόλιον ἀστόν· ὅμως μὰν σαίνων ποτὶ πάντας ἄταν πάγχυ διαπˈλέκει.</l>
          <l n="83" metre="">οὔ οἱ μετέχω θράσεος. φίλον εἴη φιλεῖν·</l>
          <l n="84" metre="">ποτὶ δ' ἐχθρὸν ἅτ' ἐχθρὸς ἐὼν λύκοιο δίκαν ὑποθεύσομαι,</l>
          <l n="85" metre="">ἄλλ' ἄλλοτε πατέων ὁδοῖς σκολιαῖς.</l>
          <l n="86" metre="">ἐν πάντα δὲ νόμον εὐθύγλωσσος ἀνὴρ προφέρει,</l>
          <l n="87" metre="">παρὰ τυραννίδι, χὠπόταν ὁ λάβˈρος στρατός,</l>
          <l n="88" metre="">χὤταν πόλιν οἱ σοφοὶ τηρέωντι. χρὴ ⸏δὲ πρὸς θεὸν οὐκ ἐρίζειν,</l>
          <l n="89" metre="">ὃς ἀνέχει τοτὲ μὲν τὰ κείνων, τότ' αὖθ' ἑτέροις ἔδωκεν μέγα κῦδος. ἀλλ' οὐδὲ ταῦτα νόον</l>
          <l n="90" metre="">ἰαίνει φθονερῶν· στάθμας δέ τινες ἑλκόμενοι</l>
          <l n="91" metre="">περισσᾶς ἐνέπαξαν ἕλκος ὀδυναρὸν ἑᾷ πρόσθε καρδίᾳ,</l>
          <l n="92" metre="">πρὶν ὅσα φροντίδι μητί̆ονται τυχεῖν.</l>
          <l n="93" metre="">φέρειν δ' ἐλαφˈρῶς ἐπαυχένιον λαβόντα ζυγόν</l>
          <l n="94" metre="">ἀρήγει· ποτὶ κέντρον δέ τοι</l>
          <l n="95" metre="">λακτιζέμεν τελέθει</l>
          <l n="96" metre="">ὀλισθηρὸς οἶμος· ἁδόντα δ' εἴη με τοῖς ἀγαθοῖς ὁμιλεῖν.</l>
        </strophe>
      </canticum>
      <canticum>
        <strophe type="strophe" responsion="py03">
          <l n="1" metre="">Ἤθελον Χίρωνά κε Φιλλυρίδαν,</l>
          <l n="2" metre="">εἰ χρεὼν τοῦθ' ἁμετέρας ἀπὸ γλώσσας κοινὸν εὔξασθαι ἔπος,</l>
          <l n="3" metre="">ζώειν τὸν ἀποιχόμενον,</l>
          <l n="4" metre="">Οὐρανίδα γόνον εὐρυμέδοντα Κρόνου, βάσσαισί τ' ἄρχειν Παλίου φῆρ' ἀγˈρότερον</l>
          <l n="5" metre="">ν͜όον ἔχοντ' ἀνδρῶν φίλον· οἷος ἐὼν θρέψεν ποτέ</l>
          <l n="6" metre="">τέκτονα νωδυνίας ἥμερον γυιαρκέος Ἀσκλαπιόν,</l>
          <l n="7" metre="">⸏ἥροα παντοδαπᾶν ἀλκτῆρα νούσων.</l>
          <l n="8" metre="">τὸν μὲν εὐίππου Φλεγύα θυγάτηρ</l>
          <l n="9" metre="">πρὶν τελέσσαι ματροπόλῳ σὺν Ἐλειθυίᾳ, δαμεῖσα χˈρυσέοις</l>
          <l n="10" metre="">τόξοισιν ὕπ' Ἀρτέμιδος</l>
          <l n="11" metre="">εἰς Ἀΐδα δόμον ἐν θαλάμῳ κατέβα, τέχˈναις Ἀπόλλωνος. χόλος δ' οὐκ ἀλίθιος</l>
          <l n="12" metre="">γίνεται παίδων Διός. ἁ δ' ἀποφλαυρίξαισά νιν</l>
          <l n="13" metre="">ἀμπλακίαισι φρενῶν, ἄλλον αἴνησεν γάμον κρύβδαν πατρός,</l>
          <l n="14" metre="">⸏πρόσθεν ἀκερσεκόμᾳ μιχθεῖσα Φοίβῳ,</l>
          <l n="15" metre="">καὶ φέροισα σπέρμα θεοῦ καθαρόν</l>
          <l n="16" metre="">οὐκ ἔμειν' ἐλθεῖν τράπεζαν νυμφίαν,</l>
          <l n="17" metre="">οὐδὲ παμφώνων ἰαχὰν ὑμεναίων, ἅλικες</l>
          <l n="18" metre="">οἷα παρθένοι φιλέοισιν ἑταῖραι</l>
          <l n="19" metre="">ἑσπερίαις ὑποκουρίζεσθ' ἀοιδαῖς· ἀλλά τοι</l>
          <l n="20" metre="">ἤρατο τῶν ἀπεόντων· οἷα καὶ πολλοὶ πάθον.</l>
          <l n="21" metre="">ἔστι δὲ φῦλον ἐν ἀνθρώποισι ματαιότατον,</l>
          <l n="22" metre="">ὅστις αἰσχύνων ἐπιχώρια παπταίνει τὰ πόρσω,</l>
          <l n="23" metre="">μεταμώνια θηρεύων ἀκράντοις ἐλπίσιν.</l>
        </strophe>
        <strophe type="strophe" responsion="py03">
          <l n="24" metre="">ἔσχε τοι ταύταν μεγάλαν ἀυάταν</l>
          <l n="25" metre="">καλλιπέπˈλου λῆμα Κορωνίδος· ἐλθόντος γὰρ εὐνάσθη ξένου</l>
          <l n="26" metre="">λέκτροισιν ἀπ' Ἀρκαδίας.</l>
          <l n="27" metre="">οὐδ' ἔλᾰθε σκοπόν· ἐν δ' ἄρα μηλοδόκῳ Πυθῶνι τόσσαις ἄϊεν ναοῦ βασιλεύς</l>
          <l n="28" metre="">Λοξίας, κοινᾶνι παρ' εὐθυτάτῳ γνώμαν πιθών,</l>
          <l n="29" metre="">πάντα ἰσάντι νόῳ· ψευδέων δ' οὐχ ἅπτεται, κλέπτει τέ μιν</l>
          <l n="30" metre="">οὐ θεὸς οὐ βροτὸς ἔργοις οὔτε βουλαῖς.</l>
          <l n="31" metre="">καὶ τότε γˈνοὺς Ἴσχυος Εἰλατίδα</l>
          <l n="32" metre="">ξεινίαν κοίταν ἄθεμίν τε δόλον, πέμψεν κασιγˈνήταν μένει</l>
          <l n="33" metre="">θυίοισαν ἀμαιμακέτῳ</l>
          <l n="34" metre="">ἐς Λακέρειαν, ἐπεὶ παρὰ Βοιβιάδος κρημνοῖσιν ᾤκει παρθένος· δαίμων δ' ἕτερος</l>
          <l n="35" metre="">ἐς κακὸν τρέψαις ἐδαμάσσατό νιν, καὶ γειτόνων</l>
          <l n="36" metre="">πολλοὶ ἐπαῦρον, ἁμᾶ δ' ἔφθαρεν· πολλὰν δ' ὄρει πῦρ ἐξ ἑνός</l>
          <l n="37" metre="">⸏σπέρματος ἐνθορὸν ἀΐστωσεν ὕλαν.</l>
          <l n="38" metre="">ἀλλ' ἐπεὶ τείχει θέσαν ἐν ξυλίνῳ</l>
          <l n="39" metre="">σύγγονοι κούραν, σέλας δ' ἀμφέδˈραμεν</l>
          <l n="40" metre="">λάβˈρον Ἁφαίστου, τότ' ἔειπεν Ἀπόλλων· ‘Οὐκέτι</l>
          <l n="41" metre="">τλάσομαι ψυχᾷ γένος ἁμὸν ὀλέσσαι</l>
          <l n="42" metre="">οἰκτροτάτῳ θανάτῳ ματρὸς βαρείᾳ σὺν πάθᾳ.’</l>
          <l n="43" metre="">ὣς φάτο· βάματι δ' ἐν πρώτῳ κιχὼν παῖδ' ἐκ νεκροῦ</l>
          <l n="44" metre="">ἅρπασε· καιομένα δ' αὐτῷ διέφαινε πυρά.</l>
          <l n="45" metre="">καί ῥά νιν Μάγˈνητι φέρων πόρε Κενταύρῳ διδάξαι</l>
          <l n="46" metre="">πολυπήμονας ἀνθρώποισιν ἰᾶσθαι νόσους.</l>
        </strophe>
        <strophe type="strophe" responsion="py03">
          <l n="47" metre="">τοὺς μὲν ὦν, ὅσσοι μόλον αὐτοφύτων</l>
          <l n="48" metre="">ἑλκέων ξυνάονες, ἢ πολιῷ χαλκῷ μέλη τετˈρωμένοι</l>
          <l n="49" metre="">ἢ χερμάδι τηλεβόλῳ,</l>
          <l n="50" metre="">ἢ θερινῷ πυρὶ περθόμενοι δέμας ἢ χειμῶνι, λύσαις ἄλλον ἀλλοίων ἀχέων</l>
          <l n="51" metre="">ἔξαγεν, τοὺς μὲν μαλακαῖς ἐπαοιδαῖς ἀμφέπων,</l>
          <l n="52" metre="">τοὺς δὲ προσανέα πίνοντας, ἢ γυίοις περάπτων πάντοθεν</l>
          <l n="53" metre="">⸏φάρμακα, τοὺς δὲ τομαῖς ἔστασεν ὀρθούς·</l>
          <l n="54" metre="">ἀλλὰ κέρδει καὶ σοφία δέδεται.</l>
          <l n="55" metre="">ἔτˈραπεν καὶ κεῖνον ἀγάνορι μισθῷ χρυσὸς ἐν χερσὶν φανείς</l>
          <l n="56" metre="">ἄνδρ' ἐκ θανάτου κομίσαι</l>
          <l n="57" metre="">ἤδη̆ ἁλωκότα· χερσὶ δ' ἄρα Κˈρονίων ῥίψαις δι' ἀμφοῖν ἀμπνοὰν στέρνων κάθελεν</l>
          <l n="58" metre="">ὠκέως, αἴθων δὲ κεραυνὸς ἐνέσκιμψεν μόρον.</l>
          <l n="59" metre="">χρὴ τὰ ἐοικότα πὰρ δαιμόνων μαστευέμεν θναταῖς φρασίν</l>
          <l n="60" metre="">⸏γνόντα τὸ πὰρ ποδός, οἵας εἰμὲν αἴσας.</l>
          <l n="61" metre="">μή, φίλα ψυχά, βίον ἀθάνατον</l>
          <l n="62" metre="">σπεῦδε, τὰν δ' ἔμπρακτον ἄντλει μαχανάν.</l>
          <l n="63" metre="">εἰ δὲ σώφρων ἄντρον ἔναι' ἔτι Χίρων, καί τί οἱ</l>
          <l n="64" metre="">φίλτρον &lt;ἐν&gt; θυμῷ μελιγάρυες ὕμνοι</l>
          <l n="65" metre="">ἁμέτεροι τίθεν, ἰατῆρά τοί κέν νιν πίθον</l>
          <l n="66" metre="">καί νυν ἐ͡σλοῖσι παρασχεῖν ἀνδράσιν θερμᾶν νόσων</l>
          <l n="67" metre="">ἤ τινα Λατοΐδα κεκλημένον ἢ πατέρος.</l>
          <l n="68" metre="">καί κεν ἐν ναυσὶν μόλον Ἰονίαν τάμνων θάλασσαν</l>
          <l n="69" metre="">Ἀρέθοισαν ἐπὶ κˈράναν παρ' Αἰτναῖον ξένον,</l>
        </strophe>
        <strophe type="strophe" responsion="py03">
          <l n="70" metre="">ὃς Συρακόσσαισι νέμει βασιλεύς,</l>
          <l n="71" metre="">πραῢς ἀστοῖς, οὐ φθονέων ἀγαθοῖς, ξείνοις δὲ θαυμαστὸς πατήρ.</l>
          <l n="72" metre="">τῷ μὲν διδύμας χάριτας</l>
          <l n="73" metre="">εἰ κατέβαν ὑγίειαν ἄγων χρυσέαν κῶμόν τ' ἀέθˈλων Πυθίων αἴγλαν στεφάνοις,</l>
          <l n="74" metre="">τοὺς ἀριστεύων Φερένικος ἕλεν Κίρρᾳ ποτέ,</l>
          <l n="75" metre="">ἀστέρος οὐρανίου φαμὶ τηλαυγέστερον κείνῳ φάος</l>
          <l n="76" metre="">⸏ἐξικόμαν κε βαθὺν πόντον περάσαις.</l>
          <l n="77" metre="">ἀλλ' ἐπεύξασθαι μὲν ἐγὼν ἐθέλω</l>
          <l n="78" metre="">Ματρί, τὰν κοῦραι παρ' ἐμὸν πρόθυρον σὺν Πανὶ μέλπονται θαμά</l>
          <l n="79" metre="">σεμνὰν θεὸν ἐννύχιαι.</l>
          <l n="80" metre="">εἰ δὲ λόγων συνέμεν κορυφάν, Ἱέρων, ὀρθὰν ἐπίστᾳ, μανθάνων οἶσθα πˈροτέρων</l>
          <l n="81" metre="">ἓν παρ' ἐσλὸν πήματα σύνδυο δαίονται βροτοῖς</l>
          <l n="82" metre="">ἀθάνατοι. τὰ μὲν ὦν οὐ δύνανται νήπιοι κόσμῳ φέρειν,</l>
          <l n="83" metre="">⸏ἀλλ' ἀγαθοί, τὰ καλὰ τˈρέψαντες ἔξω.</l>
          <l n="84" metre="">τὶν δὲ μοῖρ' εὐδαιμονίας ἕπεται.</l>
          <l n="85" metre="">λαγέταν γάρ τοι τύραννον δέρκεται,</l>
          <l n="86" metre="">εἴ τιν' ἀνθρώπων, ὁ μέγας πότμος. αἰὼν δ' ἀσφαλής</l>
          <l n="87" metre="">οὐκ ἔγεντ' οὔτ' Αἰακίδᾳ παρὰ Πηλεῖ</l>
          <l n="88" metre="">οὔτε παρ' ἀντιθέῳ Κάδˈμῳ· λέγονται {γε} μὰν βροτῶν</l>
          <l n="89" metre="">ὄλβον ὑπέρτατον οἳ σχεῖν, οἵτε καὶ χρυσαμπύκων</l>
          <l n="90" metre="">μελπομενᾶν ἐν ὄρει Μοισᾶν καὶ ἐν ἑπταπύλοις</l>
          <l n="91" metre="">ἄϊον Θήβαις, ὁπόθ' Ἁρμονίαν γᾶμεν βοῶπιν,</l>
          <l n="92" metre="">ὁ δὲ Νηρέος εὐβούλου Θέτιν παῖδα κˈλυτάν,</l>
        </strophe>
        <strophe type="strophe" responsion="py03">
          <l n="93" metre="">καὶ θεοὶ δαίσαντο παρ' ἀμφοτέροις,</l>
          <l n="94" metre="">καὶ Κρόνου παῖδας βασιλῆας ἴδον χρυς͜έαις ἐν ἕδˈραις, ἕδˈνα τε</l>
          <l n="95" metre="">δέξαντο· Διὸς δὲ χάριν</l>
          <l n="96" metre="">ἐκ προτέρων μεταμειψάμενοι καμάτων ἔστασαν ὀρθὰν καρδίαν. ἐν δ' αὖτε χρόνῳ</l>
          <l n="97" metre="">τὸν μὲν ὀξείαισι θύγατˈρες ἐρήμωσαν πάθαις</l>
          <l n="98" metre="">εὐφροσύνας μέρος αἱ τρεῖς· ἀτὰρ λευκωλένῳ γε Ζεὺς πατήρ</l>
          <l n="99" metre="">⸏ἤλυθεν ἐς λέχος ἱμερτὸν Θυώνᾳ.</l>
          <l n="100" metre="">τοῦ δὲ παῖς, ὅνπερ μόνον ἀθανάτα</l>
          <l n="101" metre="">τίκτεν ἐν Φθίᾳ Θέτις, ἐν πολέμῳ τόξοις ἀπὸ ψυχὰν λιπών</l>
          <l n="102" metre="">ὦρσεν πυρὶ καιόμενος</l>
          <l n="103" metre="">ἐκ Δαναῶν γόον. εἰ δὲ νόῳ τις ἔχει θνατῶν ἀλαθείας ὁδόν, χρὴ πρὸς μακάρων</l>
          <l n="104" metre="">τυγχάνοντ' εὖ πασχέμεν. ἄλλοτε δ' ἀλλοῖαι πνοαί</l>
          <l n="105" metre="">ὑψιπετᾶν ἀνέμων. ὄλβος {δ'} οὐκ ἐς μακˈρὸν ἀνδρῶν ἔρχεται</l>
          <l n="106" metre="">⸏ς͜άος, πολὺς εὖτ' ἂν ἐπιβˈρίσαις ἕπηται.</l>
          <l n="107" metre="">σμικˈρὸς ἐν σμικˈροῖς, μέγας ἐν μεγάλοις</l>
          <l n="108" metre="">ἔσσομαι, τὸν δ' ἀμφέποντ' αἰεὶ φρασίν</l>
          <l n="109" metre="">δαίμον' ἀσκήσω κατ' ἐμὰν θεραπεύων μαχανάν.</l>
          <l n="110" metre="">εἰ δέ μοι πλοῦτον θεὸς ἁβˈρὸν ὀρέξαι,</l>
          <l n="111" metre="">ἐλπίδ' ἔχω κλέος εὑρέσθαι κεν ὑψηλὸν πρόσω.</l>
          <l n="112" metre="">Νέστορα καὶ Λύκιον Σαρπηδόν', ἀνθρώπων φάτῑς,</l>
          <l n="113" metre="">ἐξ ἐπέων κελαδεννῶν, τέκτονες οἷα σοφοί</l>
          <l n="114" metre="">ἅρμοσαν, γινώσκομεν· ἁ δ' ἀρετὰ κλειναῖς ἀοιδαῖς</l>
          <l n="115" metre="">χρονία τελέθει· παύροις δὲ πράξασθ' εὐμαρές.</l>
        </strophe>
      </canticum>
      <canticum>
        <strophe type="strophe" responsion="py04">
          <l n="1" metre="">Σάμερον μὲν χρή σε παρ' ἀνδρὶ φίλῳ</l>
          <l n="2" metre="">στᾶμεν, εὐίππου βασιλῆϊ Κυράνας, ὄφˈρα κωμάζοντι σὺν Ἀρκεσίλᾳ,</l>
          <l n="3" metre="">Μοῖσα, Λατοίδαισιν ὀφειλόμενον Πυθῶνί τ' αὔξῃς οὖρον ὕμνων,</l>
          <l n="4" metre="">ἔνθα ποτὲ χˈρυσέων Διὸς αἰετῶν πάρεδˈρος</l>
          <l n="5" metre="">οὐκ ἀποδάμ͝ου Ἀπόλλωνος τυχόντος ͜ἱέρεα</l>
          <l n="6" metre="">χρῆσεν οἰκιστῆρα Βάττον καρποφόρου Λιβύας, ἱεράν</l>
          <l n="7" metre="">νᾶσον ὡς ἤδη λιπὼν κτίσσειεν εὐάρματον</l>
          <l n="8" metre="">⸏πόλιν ἐν ἀργενν͜όεντι μαστῷ,</l>
          <l n="9" metre="">καὶ τὸ Μηδείας ἔπος ἀγκομίσαι</l>
          <l n="10" metre="">ἑβδόμᾳ καὶ σὺν δεκάτᾳ γενεᾷ Θήραιον, Αἰήτα τό ποτε ζαμενής</l>
          <l n="11" metre="">παῖς ἀπέπˈνευσ' ἀθανάτου στόματος, δέσποινα Κόλχων. εἶπε δ' οὕτως</l>
          <l n="12" metre="">ἡμιθέοισιν Ἰάσονος αἰχματᾶο ναύταις·</l>
          <l n="13" metre="">’Κέκˈλυτε, παῖδες ὑπερθύμων τε φωτῶν καὶ θεῶν·</l>
          <l n="14" metre="">φαμὶ γὰρ τᾶσδ' ἐξ ἁλιπˈλάκτου ποτὲ γᾶς Ἐπάφοιο κόραν</l>
          <l n="15" metre="">ἀστέων ῥίζαν φυτεύσεσθαι μελησιμβρότων</l>
          <l n="16" metre="">⸏Διὸς ἐν Ἄμμωνος θεμέθˈλοις.</l>
          <l n="17" metre="">ἀντὶ δελφίνων δ' ἐλαχυπτερύγων ἵππους ἀμείψαντες θοάς,</l>
          <l n="18" metre="">ἁνία τ' ἀντ' ἐρετμῶν δίφˈρους τε νωμάσοισιν ἀελλόποδας.</l>
          <l n="19" metre="">κεῖνος ὄρνις ἐκτελευτάσει μεγαλᾶν πολίων</l>
          <l n="20" metre="">ματρόπολιν Θήραν γενέσθαι, τόν ποτε Τˈριτωνίδος ἐν προχοαῖς</l>
          <l n="21" metre="">λίμνας θεῷ ἀνέρι εἰδομένῳ γαῖαν διδόντι</l>
          <l n="22" metre="">ξείνια πˈρῴραθεν Εὔφαμος καταβαίς</l>
          <l n="23" metre="">δέξατ'—αἰσίαν δ' ἐπί οἱ Κρονίων Ζεὺς πατὴρ ἔκˈλαγξε βροντάν—,</l>
        </strophe>
        <strophe type="strophe" responsion="py04">
          <l n="24" metre="">ἁνίκ' ἄγκυραν ποτὶ χαλκόγενυν</l>
          <l n="25" metre="">ναῒ κριμνάντων ἐπέτοσσε, θοᾶς Ἀργοῦς χαλινόν· δώδεκα δὲ πˈρότερον</l>
          <l n="26" metre="">ἁμέρας ἐξ Ὠκεανοῦ φέρομεν νώτων ὕπερ γαίας ἐρήμων</l>
          <l n="27" metre="">ἐννάλιον δόρυ, μήδεσιν ἀνσπάσσαντες ἁμοῖς.</l>
          <l n="28" metre="">τουτάκι δ' οἰοπόλος δαίμων ἐπῆλθεν, φαιδίμαν</l>
          <l n="29" metre="">ἀνδρὸς αἰδοίου πρόσοψιν θηκάμενος· φιλίων δ' ἐπέων</l>
          <l n="30" metre="">ἄρχετο, ξείνοις ἅ τ' ἐλθόντεσσιν εὐεργέται</l>
          <l n="31" metre="">⸏δεῖπν' ἐπαγγέλλοντι πρῶτον.</l>
          <l n="32" metre="">ἀλλὰ γὰρ νόστου πρόφασις γλυκεροῦ</l>
          <l n="33" metre="">κώλυεν μεῖναι. φάτο δ' Εὐρύπυλος Γαιαόχου παῖς ἀφθίτου Ἐννοσίδα</l>
          <l n="34" metre="">ἔμμεναι· γίνωσκε δ' ἐπειγομένους· ἂν δ' εὐθὺς ἁρπάξαις ἀρούρας</l>
          <l n="35" metre="">δεξιτερᾷ προτυχὸν ξένιον μάστευσε δοῦναι,</l>
          <l n="36" metre="">οὐδ' ἀπίθησέ ἱν, ἀλλ' ἥρως ἐπ' ἀκταῖσιν θορών,</l>
          <l n="37" metre="">χειρί οἱ χεῖρ' ἀντερείσαις δέξατο βώλακα δαιμονίαν.</l>
          <l n="38" metre="">πεύθομαι δ' αὐτὰν κατακˈλυσθεῖσαν ἐκ δούρατος</l>
          <l n="39" metre="">⸏ἐναλίαν βᾶμεν σὺν ἅλμᾳ</l>
          <l n="40" metre="">ἑσπέρας ὑγˈρῷ πελάγει σπομέναν. ἦ μάν νιν ὤτρυνον θαμά</l>
          <l n="41" metre="">λυσιπόνοις θεραπόντεσσιν φυλάξαι· τῶν δ' ἐλάθοντο φρένες</l>
          <l n="42" metre="">καί νυν ἐν τᾷδ' ἄφθιτον νάσῳ κέχυται Λιβύας</l>
          <l n="43" metre="">εὐρυχόρου σπέρμα πˈρὶν ὥρας. εἰ γὰρ οἴκοι νιν βάλε πὰρ χθόνιον</l>
          <l n="44" metre="">͜Ἀίδα στόμα, Ταίναρον εἰς ἱερὰν Εὔφαμος ἐλθών,</l>
          <l n="45" metre="">υἱὸς ἱππάρχου Ποσειδάωνος ἄναξ,</l>
          <l n="46" metre="">τόν ποτ' Εὐρώπα Τιτυοῦ θυγάτηρ τίκτε Καφισοῦ παρ' ὄχθαις,</l>
        </strophe>
        <strophe type="strophe" responsion="py04">
          <l n="47" metre="">τετˈράτων παίδων κ' ἐπιγεινομένων</l>
          <l n="48" metre="">αἷμά οἱ κείναν λάβε σὺν Δαναοῖς εὐρεῖαν ἄπειρον. τότε γὰρ μεγάλας</l>
          <l n="49" metre="">ἐξανίστανται Λακεδαίμονος Ἀργείου τε κόλπου καὶ Μυκηνᾶν.</l>
          <l n="50" metre="">νῦν γε μὲν ἀλλοδαπᾶν κριτὸν εὑρήσει γυναικῶν</l>
          <l n="51" metre="">ἐν λέχεσιν γένος, οἵ κεν τάνδε σὺν τιμᾷ θεῶν</l>
          <l n="52" metre="">νᾶσον ἐλθόντες τέκωνται φῶτα κελαινεφέων πεδίων</l>
          <l n="53" metre="">δεσπόταν· τὸν μὲν πολυχˈρύσῳ ποτ' ἐν δώματι</l>
          <l n="54" metre="">⸏Φοῖβος ἀμνάσει θέμισσιν</l>
          <l n="55" metre="">Πύθιον ναὸν καταβάντα χρόνῳ</l>
          <l n="56" metre="">ὑστέρῳ, νάεσσι πολεῖς ἀγαγὲν Νείλοιο πρὸς πῖον τέμενος Κρονίδα.’</l>
          <l n="57" metre="">ἦ ῥα Μηδείας ἐπέων στίχες. ἔπταξαν δ' ἀκίνητοι σιωπᾷ</l>
          <l n="58" metre="">ἥροες ἀντίθεοι πυκινὰν μῆτιν κλύοντες.</l>
          <l n="59" metre="">ὦ μάκαρ υἱὲ Πολυμνάστου, σὲ δ' ἐν τούτῳ λόγῳ</l>
          <l n="60" metre="">χρησμὸς ὤρθωσεν μελίσσας Δελφίδος αὐτομάτῳ κελάδῳ·</l>
          <l n="61" metre="">ἅ σε χαίρειν ἐστρὶς αὐδάσαισα πεπˈρωμένον</l>
          <l n="62" metre="">⸏βασιλέ' ἄμφανεν Κυράνᾳ,</l>
          <l n="63" metre="">δυσθρόου φωνᾶς ἀνακρινόμενον ποινὰ τίς ἔσται πρὸς θεῶν.</l>
          <l n="64" metre="">ἦ μάλα δὴ μετὰ καὶ νῦν, ὥτε φοινικανθέμου ἦρος ἀκμᾷ,</l>
          <l n="65" metre="">παισὶ τούτοις ὄγδοον θάλλει μέρος Ἀρκεσίλας·</l>
          <l n="66" metre="">τῷ μὲν Ἀπόλλων ἅ τε Πυθὼ κῦδος ἐξ ἀμφικτιόνων ἔπορεν</l>
          <l n="67" metre="">ἱπποδˈρομίας. ἀπὸ δ' αὐτὸν ἐγὼ Μοίσαισι δώσω</l>
          <l n="68" metre="">καὶ τὸ πάγχρυσον νάκος κριοῦ· μετὰ γάρ</l>
          <l n="69" metre="">κεῖνο πλευσάντων Μινυᾶν, θεόπομποί σφισιν τιμαὶ φύτευθεν.</l>
        </strophe>
        <strophe type="strophe" responsion="py04">
          <l n="70" metre="">τίς γὰρ ἀρχὰ δέξατο ναυτιλίας,</l>
          <l n="71" metre="">τίς δὲ κίνδυνος κρατεροῖς ἀδάμαντος δῆσεν ἅλοις; θέσφατον ἦν Πελίαν</l>
          <l n="72" metre="">ἐξ ἀγαυῶν Αἰολιδᾶν θανέμεν χείρεσσιν ἢ βουλαῖς ἀκνάμπτοις.</l>
          <l n="73" metre="">ἦλθε δέ οἱ κρυόεν πυκινῷ μάντευμα θυμῷ,</l>
          <l n="74" metre="">πὰρ μέσον ὀμφαλὸν εὐδένδροιο ῥηθὲν ματέρος</l>
          <l n="75" metre="">τὸν μονοκˈρήπιδα πάντως ἐν φυλακᾷ σχεθέμεν μεγάλᾳ,</l>
          <l n="76" metre="">εὖτ' ἂν αἰπεινῶν ἀπὸ σταθˈμῶν ἐς εὐδείελον</l>
          <l n="77" metre="">⸏χθόνα μόλῃ κλειτᾶς Ἰ͜αολκοῦ,</l>
          <l n="78" metre="">ξεῖνος αἴτ' ὦν ἀστός. ὁ δ' ἦρα χρόνῳ</l>
          <l n="79" metre="">ἵκετ' αἰχμαῖσιν διδύμαισιν ἀνὴρ ἔκπαγˈλος· ἐσθὰς δ' ἀμφοτέρα νιν ἔχεν,</l>
          <l n="80" metre="">ἅ τε Μαγˈνήτων ἐπιχώριος ἁρμόζοισα θαητοῖσι γυίοις,</l>
          <l n="81" metre="">ἀμφὶ δὲ παρδαλέᾳ στέγετο φˈρίσσοντας ὄμβρους·</l>
          <l n="82" metre="">οὐδὲ κομᾶν πλόκαμοι κερθέντες ᾤχοντ' ἀγˈλαοί,</l>
          <l n="83" metre="">ἀλλ' ἅπαν νῶτον καταίθυσσον. τάχα δ' εὐθὺς ἰὼν σφετέρας</l>
          <l n="84" metre="">ἐστάθη γνώμας ἀταρβάκτοιο πειρώμενος</l>
          <l n="85" metre="">⸏ἐν ἀγορᾷ πλήθοντος ὄχˈλου.</l>
          <l n="86" metre="">τὸν μὲν οὐ γίνωσκον· ὀπιζομένων δ' ἔμπας τις εἶπεν καὶ τόδε·</l>
          <l n="87" metre="">’Οὔ τί ποῠ οὗτος Ἀπόλλων, οὐδὲ μὰν χαλκάρματός ἐστι πόσις</l>
          <l n="88" metre="">Ἀφˈροδίτας· ἐν δὲ Νάξῳ φαντὶ θανεῖν λιπαρᾷ</l>
          <l n="89" metre="">Ἰφιμεδείας παῖδας, Ὦτον καὶ σέ, τολμάεις Ἐπιάλτα ἄναξ.</l>
          <l n="90" metre="">καὶ μὰν Τιτυὸν βέλος Ἀρτέμιδος θήρευσε κραιπνόν,</l>
          <l n="91" metre="">ἐξ ἀνικάτου φαρέτˈρας ὀρνύμενον,</l>
          <l n="92" metre="">ὄφˈρα τις τᾶν ἐν δυνατῷ φιλοτάτων ἐπιψαύειν ἔραται.’</l>
        </strophe>
        <strophe type="strophe" responsion="py04">
          <l n="93" metre="">τοὶ μὲν ἀλλάλοισιν ἀμειβόμενοι</l>
          <l n="94" metre="">γάρυον τοιαῦτ'· ἀνὰ δ' ἡμιόνοις ξεστᾷ τ' ἀπήνᾳ προτˈροπάδαν Πελίας</l>
          <l n="95" metre="">ἵκετο σπεύδων· τάφε δ' αὐτίκα παπτάναις ἀρίγˈνωτον πέδιλον</l>
          <l n="96" metre="">δεξιτερῷ μόνον ἀμφὶ ποδί. κˈλέπτων δὲ θυμῷ</l>
          <l n="97" metre="">δεῖμα προσήνεπε· ‘Ποίαν γαῖαν, ὦ ξεῖν', εὔχεαι</l>
          <l n="98" metre="">πατˈρίδ' ἔμμεν; καὶ τίς ἀνθρώπων σε χαμαιγενέων πολιᾶς</l>
          <l n="99" metre="">ἐξανῆκεν γαστρός; ἐχθίστοισι μὴ ψεύδεσιν</l>
          <l n="100" metre="">⸏καταμιάναις εἰπὲ γένναν.’</l>
          <l n="101" metre="">τὸν δὲ θαρσήσαις ἀγανοῖσι λόγοις</l>
          <l n="102" metre="">ὧδ' ἀμείφθη· ‘Φαμὶ διδασκαλίαν Χίρωνος οἴσειν. ἀντρόθε γὰρ νέομαι</l>
          <l n="103" metre="">πὰρ Χαρικˈλοῦς καὶ Φιλύρας, ἵνα Κενταύρου με κοῦραι θρέψαν ἁγˈναί.</l>
          <l n="104" metre="">εἴκοσι δ' ἐκτελέσαις ἐνιαυτοὺς οὔτε ἔργον</l>
          <l n="105" metre="">οὔτ' ἔπος ἐντράπελον κείνοισιν εἰπὼν ἱκόμαν</l>
          <l n="106" metre="">οἴκαδ', ἀρχαίαν κομίζων πατˈρὸς ἐμοῦ, βασιλευομέναν</l>
          <l n="107" metre="">οὐ κατ' αἶσαν, τάν ποτε Ζεὺς ὤπασεν λαγέτᾳ</l>
          <l n="108" metre="">⸏Αἰόλῳ καὶ παισὶ τιμάν.</l>
          <l n="109" metre="">πεύθομαι γάρ νιν Πελίαν ἄθεμιν λευκαῖς πιθήσαντα φˈρασίν</l>
          <l n="110" metre="">ἁμετέρων ἀποσυλᾶσαι βιαίως ἀρχεδικᾶν τοκέων·</l>
          <l n="111" metre="">τοί μ', ἐπεὶ πάμπρωτον εἶδον φέγγος, ὑπερφιάλου</l>
          <l n="112" metre="">ἁγεμόνος δείσαντες ὕβˈριν, κᾶδος ὡσείτε φθιμένου δνοφερόν</l>
          <l n="113" metre="">ἐν δώμασι θηκάμενοι μίγα κωκυτῷ γυναικῶν,</l>
          <l n="114" metre="">κρύβδα πέμπον σπαργάνοις ἐν πορφυρέοις,</l>
          <l n="115" metre="">νυκτὶ κοινάσαντες ὁδόν, Κρονίδᾳ δὲ τˈράφεν Χίρωνι δῶκαν.</l>
        </strophe>
        <strophe type="strophe" responsion="py04">
          <l n="116" metre="">ἀλλὰ τούτων μὲν κεφάλαια λόγων</l>
          <l n="117" metre="">ἴστε. λευκίππων δὲ δόμους πατέρων, κεδˈνοὶ πολῖται, φράσσατέ μοι σαφέως·</l>
          <l n="118" metre="">Αἴσονος γὰρ παῖς ἐπιχώριος οὐ ξείναν ἱκάνω γαῖαν ἄλλων.</l>
          <l n="119" metre="">φὴρ δέ με θεῖος Ἰάσονα κικˈλῄσκων προσαύδα.’</l>
          <l n="120" metre="">ὣς φάτο· τὸν μὲν ἐσελθόντ' ἔγˈνον ὀφθαλμοὶ πατρός·</l>
          <l n="121" metre="">ἐκ δ' ἄρ' αὐτοῦ πομφόλυξαν δάκˈρυα γηραλέων γλεφάρων,</l>
          <l n="122" metre="">ἃν περὶ ψυχὰν ἐπεὶ γάθησεν, ἐξαίρετον</l>
          <l n="123" metre="">⸏γόνον ἰδὼν κάλλιστον ἀνδρῶν.</l>
          <l n="124" metre="">καὶ κασίγˈνητοί σφισιν ἀμφότεροι</l>
          <l n="125" metre="">ἤλυθον κείνου γε κατὰ κˈλέος· ἐγγὺς μὲν Φέρης κράναν Ὑπερῇδα λιπών,</l>
          <l n="126" metre="">ἐκ δὲ Μεσσάνας Ἀμυθάν· ταχέως δ' Ἄδˈματος ἷκεν καὶ Μέλαμπος</l>
          <l n="127" metre="">εὐμενέοντες ἀνεψιόν. ἐν δαιτὸς δὲ μοίρᾳ</l>
          <l n="128" metre="">μειλιχίοισι λόγοις αὐτοὺς Ἰάσων δέγˈμενος</l>
          <l n="129" metre="">ξείνι' ἁρμόζοντα τεύχων πᾶσαν ἐυφˈροσύναν τάνυεν</l>
          <l n="130" metre="">ἀθˈρόαις πέντε δˈραπὼν νύκτεσσιν ἔν θ' ἁμέραις</l>
          <l n="131" metre="">⸏ἱερὸν εὐζοίας ἄωτον.</l>
          <l n="132" metre="">ἀλλ' ἐν ἕκτᾳ πάντα λόγον θέμενος σπουδαῖον ἐξ ἀρχᾶς ἀνήρ</l>
          <l n="133" metre="">συγγενέσιν παρεκοινᾶθ'· οἱ δ' ἐπέσποντ'. αἶψα δ' ἀπὸ κˈλισιᾶν</l>
          <l n="134" metre="">ὦρτο σὺν κείνοισι· καί ῥ' ἦλθον Πελία μέγαρον·</l>
          <l n="135" metre="">ἐσσύμενοι δ' εἴσω κατέσταν· τῶν δ' ἀκούσαις αὐτὸς ὑπαντίασεν</l>
          <l n="136" metre="">Τυροῦς ἐρασιπˈλοκάμου γενεά· πραῢν δ' Ἰάσων</l>
          <l n="137" metre="">μαλθακᾷ φωνᾷ ποτιστάζων ὄαρον</l>
          <l n="138" metre="">βάλλετο κˈρηπῖδα σοφῶν ἐπέων· ‘Παῖ Ποσειδᾶνος Πετραίου,</l>
        </strophe>
        <strophe type="strophe" responsion="py04">
          <l n="139" metre="">ἐντὶ μὲν θνατῶν φρένες ὠκύτεραι</l>
          <l n="140" metre="">κέρδος αἰνῆσαι πρὸ δίκας δόλιον τραχεῖαν ἑρπόντων πρὸς ἔπιβδαν ὅμως</l>
          <l n="141" metre="">ἀλλ' ἐμὲ χˈρὴ καὶ σὲ θεμισσαμένους ὀργὰς ὑφαίνειν λοιπὸν ὄλβον.</l>
          <l n="142" metre="">εἰδότι τοι ἐρέω· μία βοῦς Κρηθεῖ τε μάτηρ</l>
          <l n="143" metre="">καὶ θρασυμήδεϊ Σαλμωνεῖ· τρίταισιν δ' ἐν γοναῖς</l>
          <l n="144" metre="">ἄμμες αὖ κείνων φυτευθέντες σθένος ἀελίου χρύσεον</l>
          <l n="145" metre="">λεύσσομεν. Μοῖραι δ' ἀφίσταιντ', εἴ τις ἔχθρα πέλει</l>
          <l n="146" metre="">⸏ὁμογόνοις αἰδῶ καλύψαι.</l>
          <l n="147" metre="">οὐ πρέπει νῷν χαλκοτόροις ξίφεσιν</l>
          <l n="148" metre="">οὐδ' ἀκόντεσσιν μεγάλαν προγόνων τιμὰν δάσασθαι. μῆλά τε γάρ τοι ἐγώ</l>
          <l n="149" metre="">καὶ βοῶν ξανθὰς ἀγέλας ἀφίημ' ἀγˈρούς τε πάντας, τοὺς ἀπούρας</l>
          <l n="150" metre="">ἁμετέρων τοκέων νέμεαι πλοῦτον πῐαίνων·</l>
          <l n="151" metre="">κοὔ με πονεῖ τεὸν οἶκον ταῦτα πορσύνοντ' ἄγαν·</l>
          <l n="152" metre="">ἀλλὰ καὶ σκᾶπτον μόναρχον καὶ θρόνος, ᾧ ποτε Κρηθεΐδας</l>
          <l n="153" metre="">ἐγκαθίζων ἱππόταις εὔθυνε λαοῖς δίκας—</l>
          <l n="154" metre="">⸏τὰ μὲν ἄνευ ξυνᾶς ἀνίας</l>
          <l n="155" metre="">λῦσον, ἄμμιν μή τι νεώτερον ἐξ αὐτῶν ἀναστάῃ κακόν.’</l>
          <l n="156" metre="">ὣς ἄρ' ἔειπεν, ἀκᾷ δ' ἀνταγόρευσεν καὶ Πελίας· ‘Ἔσομαι</l>
          <l n="157" metre="">τοῖος· ἀλλ' ἤδη με γηραιὸν μέρος ἁλικίας</l>
          <l n="158" metre="">ἀμφιπολεῖ· σὸν δ' ἄνθος ἥβας ἄρτι κυμαίνει· δύνασαι δ' ἀφελεῖν</l>
          <l n="159" metre="">μᾶνιν χθονίων. κέλεται γὰρ ἑὰν ψυχὰν κομίξαι</l>
          <l n="160" metre="">Φρίξος ἐλθόντας πρὸς Αἰήτα θαλάμους</l>
          <l n="161" metre="">δέρμα τε κˈριοῦ βαθύμαλλον ἄγειν, τῷ ποτ' ἐκ πόντου σαώθη</l>
        </strophe>
        <strophe type="strophe" responsion="py04">
          <l n="162" metre="">ἔκ τε ματρυιᾶς ἀθέων βελέων.</l>
          <l n="163" metre="">ταῦτά μοι θαυμαστὸς ὄνειρος ἰὼν φωνεῖ. μεμάντευμαι δ' ἐπὶ Κασταλίᾳ,</l>
          <l n="164" metre="">εἰ μετάλλατόν τι· καὶ ὡς τάχος ὀτˈρύνει με τεύχειν ναῒ πομπάν.</l>
          <l n="165" metre="">τοῦτον ἄεθˈλον ἑκὼν τέλεσον· καί τοι μοναρχεῖν</l>
          <l n="166" metre="">καὶ βασιλευέμεν ὄμνυμι πˈροήσειν. καρτερός</l>
          <l n="167" metre="">ὅρκος ἄμμιν μάρτυς ἔστω Ζεὺς ὁ γενέθˈλιος ἀμφοτέροις.’</l>
          <l n="168" metre="">σύνθεσιν ταύταν ἐπαινήσαντες οἱ μὲν κρίθεν·</l>
          <l n="169" metre="">⸏ἀτὰρ Ἰάσων αὐτὸς ἤδη</l>
          <l n="170" metre="">ὤρνυεν κάρυκας ἐόντα πλόον</l>
          <l n="171" metre="">φαινέμεν παντᾷ. τάχα δὲ Κˈρονίδαο Ζηνὸς υἱοὶ τρεῖς ἀκαμαντομάχαι</l>
          <l n="172" metre="">ἦλθον Ἀλκμήνας θ' ἑλικογˈλεφάρου Λήδας τε, δοιοὶ δ' ὑψιχαῖται</l>
          <l n="173" metre="">ἀνέρες, Ἐννοσίδα γένος, αἰδεσθέντες ἀλκάν,</l>
          <l n="174" metre="">ἔκ τε Πύλου καὶ ἀπ' ἄκˈρας Ταινάρου· τῶν μὲν κλέος</l>
          <l n="175" metre="">ἐσλὸν Εὐφάμου τ' ἐκράνθη σόν τε, Περικˈλύμεν' εὐρυβία.</l>
          <l n="176" metre="">ἐξ Ἀπόλλωνος δὲ φορμιγκτὰς ἀοιδᾶν πατήρ</l>
          <l n="177" metre="">⸏ἔμολεν, εὐαίνητος Ὀρφεύς.</l>
          <l n="178" metre="">πέμψε δ' Ἑρμᾶς χρυσόραπις διδύμους υἱοὺς ἐπ' ἄτˈρυτον πόνον,</l>
          <l n="179" metre="">τὸν μὲν Ἐχίονα, κεχˈλάδοντας ἥβᾳ, τὸν δ' Ἔρυτον. ταχέες {δ'}</l>
          <l n="180" metre="">ἀμφὶ Παγγαίου θεμέθˈλοις ναιετάοντες ἔβαν,</l>
          <l n="181" metre="">καὶ γὰρ ἑκὼν θυμῷ γελανεῖ θᾶσσον ἔντυνεν βασιλεὺς ἀνέμων</l>
          <l n="182" metre="">Ζήταν Κάλαΐν τε πατὴρ Βορέας, ἄνδρας πτεροῖσιν</l>
          <l n="183" metre="">νῶτα πεφˈρίκοντας ἄμφω πορφυρέοις.</l>
          <l n="184" metre="">τὸν δὲ παμπειθῆ γλυκὺν ἡμιθέοισιν πόθον̄ ἔνδαιεν Ἥρα</l>
        </strophe>
        <strophe type="strophe" responsion="py04">
          <l n="185" metre="">ναὸς Ἀργοῦς, μή τινα λειπόμενον</l>
          <l n="186" metre="">τὰν ἀκίνδυνον παρὰ ματρὶ μένειν αἰῶνα πέσσοντ', ἀλλ' ἐπὶ καὶ θανάτῳ</l>
          <l n="187" metre="">φάρμακον κάλλιστον ἑᾶς ἀρετᾶς ἅλιξιν εὑρέσθαι σὺν ἄλλοις.</l>
          <l n="188" metre="">ἐς δ' Ἰαολκὸν ἐπεὶ κατέβα ναυτᾶν ἄωτος,</l>
          <l n="189" metre="">λέξατο πάντας ἐπαινήσαις Ἰάσων. καί ῥά οἱ</l>
          <l n="190" metre="">μάντις ὀρνίχεσσι καὶ κλάροισι θεοπˈροπέων ἱεροῖς</l>
          <l n="191" metre="">Μόψος ἄμβασε στρατὸν πρόφˈρων· ἐπεὶ δ' ἐμβόλου</l>
          <l n="192" metre="">⸏κρέμασαν ἀγκύρας ὕπερθεν,</l>
          <l n="193" metre="">χρυσέαν χείρεσσι λαβὼν φιάλαν</l>
          <l n="194" metre="">ἀρχὸς ἐν πρύμνᾳ πατέρ' Οὐρανιδᾶν ἐγχεικέραυνον Ζῆνα, καὶ ὠκυπόρους</l>
          <l n="195" metre="">κυμάτων ῥιπὰς ἀνέμους τ' ἐκάλει νύκτας τε καὶ πόντου κελεύθους</l>
          <l n="196" metre="">ἄματά τ' εὔφρονα καὶ φιλίαν νόστοιο μοῖραν·</l>
          <l n="197" metre="">ἐκ νεφέων δέ οἱ ἀντά̄υσε βροντᾶς αἴσιον</l>
          <l n="198" metre="">φθέγˈμα· λαμπραὶ δ' ἦλθον ἀκτῖνες στεροπᾶς ἀπορηγνύμεναι.</l>
          <l n="199" metre="">ἀμπνοὰν δ' ἥρωες ἔστασαν θεοῦ σάμασιν</l>
          <l n="200" metre="">⸏πιθόμενοι· κάρυξε δ' αὐτοῖς</l>
          <l n="201" metre="">ἐμβαλεῖν κώπαισι τερασκόπος ἁδείας ἐνίπτων ἐλπίδας·</l>
          <l n="202" metre="">εἰρεσία δ' ὑπεχώρησεν ταχειᾶν ἐκ παλαμᾶν ἄκορος.</l>
          <l n="203" metre="">σὺν Νότου δ' αὔραις ἐπ' Ἀξείνου στόμα πεμπόμενοι</l>
          <l n="204" metre="">ἤλυθον· ἔνθ' ἁγˈνὸν Ποσειδάωνος ἕσσαντ' ἐνναλίου τέμενος,</l>
          <l n="205" metre="">φοίνισσα δὲ Θρηϊκίων ἀγέλα ταύρων ὑπᾶρχεν,</l>
          <l n="206" metre="">καὶ νεόκτιστον λίθων βωμοῖο θέναρ.</l>
          <l n="207" metre="">ἐς δὲ κίνδυνον βαθὺν ἰέμενοι δεσπόταν λίσσοντο ναῶν,</l>
        </strophe>
        <strophe type="strophe" responsion="py04">
          <l n="208" metre="">συνδρόμων κινηθμὸν ἀμαιμάκετον</l>
          <l n="209" metre="">ἐκφυγεῖν πετˈρᾶν. δίδυμαι γὰρ ἔσαν ζωαί, κυλινδέσκοντό τε κραιπνότεραι</l>
          <l n="210" metre="">ἢ βαρυγδούπων ἀνέμων στίχες· ἀλλ' ἤδη τελευτὰν κεῖνος αὐταῖς</l>
          <l n="211" metre="">ἡμιθέων πλόος ἄγαγεν. ἐς Φᾶσιν δ' ἔπειτεν</l>
          <l n="212" metre="">ἤλυθον, ἔνθα κελαινώπεσσι Κόλχοισιν βίαν</l>
          <l n="213" metre="">μεῖξαν Αἰήτᾳ παρ' αὐτῷ. πότˈνια δ' ὀξυτάτων βελέων</l>
          <l n="214" metre="">ποικίλαν ἴϋγγα τετˈράκˈναμον Οὐλυμπόθεν</l>
          <l n="215" metre="">⸏ἐν ἀλύτῳ ζεύξαισα κύκˈλῳ</l>
          <l n="216" metre="">μαινάδ' ὄρνιν Κυπˈρογένεια φέρεν</l>
          <l n="217" metre="">πρῶτον ἀνθρώποισι λιτάς τ' ἐπαοιδὰς ἐκδιδάσκησεν σοφὸν Αἰσονίδαν·</l>
          <l n="218" metre="">ὄφˈρα Μηδείας τοκέων ἀφέλοιτ' αἰδῶ, ποθεινὰ δ' Ἑλλὰς αὐτάν</l>
          <l n="219" metre="">ἐν φρασὶ καιομέναν δονέοι μάστιγι Πειθοῦς.</l>
          <l n="220" metre="">καὶ τάχα πείρατ' ἀέθˈλων δείκνυεν πατρωΐων·</l>
          <l n="221" metre="">σὺν δ' ἐλαίῳ φαρμακώσαισ' ἀντίτομα στερεᾶν ὀδυνᾶν</l>
          <l n="222" metre="">δῶκε χρίεσθαι. καταίνησάν τε κοινὸν γάμον</l>
          <l n="223" metre="">⸏γλυκὺν ἐν ἀλλάλοισι μεῖξαι.</l>
          <l n="224" metre="">ἀλλ' ὅτ' Αἰήτας ἀδαμάντινον ἐν μέσσοις ἄροτˈρον σκίμψατο</l>
          <l n="225" metre="">καὶ βόας, οἳ φλόγ' ἀπὸ ξανθᾶν γεν͜ύων πν͜έον καιομένοιο πυρός,</l>
          <l n="226" metre="">χαλκέαις δ' ὁπˈλαῖς ἀράσσεσκον χθόν' ἀμειβόμενοι</l>
          <l n="227" metre="">τοὺς ἀγαγὼν ζεύγλᾳ πέλασσεν μοῦνος. ὀρθὰς δ' αὔλακας ἐντανύσαις</l>
          <l n="228" metre="">ἤλαυν', ἀνὰ βωλακίας δ' ὀρόγυιαν σχίζε νῶτον</l>
          <l n="229" metre="">γᾶς. ἔειπεν δ' ὧδε· ‘Τοῦτ' ἔργον βασιλεύς,</l>
          <l n="230" metre="">ὅστις ἄρχει ναός, ἐμοὶ τελέσαις ἄφθιτον στρωμνὰν ἀγέσθω,</l>
        </strophe>
        <strophe type="strophe" responsion="py04">
          <l n="231" metre="">κῶας αἰγλᾶεν χρυσέῳ θυσάνῳ.’</l>
          <l n="232" metre="">ὣς ἄρ' αὐδάσαντος ἀπὸ κˈρόκεον ῥίψαις Ἰάσων εἷμα θεῷ πίσυνος</l>
          <l n="233" metre="">εἴχετ' ἔργου· πῦρ δέ νιν οὐκ ἐόλει παμφαρμάκου ξείνας ἐφετˈμαῖς.</l>
          <l n="234" metre="">σπασσάμενος δ' ἄροτρον, βοέους δήσαις ἀνάγκᾳ</l>
          <l n="235" metre="">ἔντεσιν αὐχένας ἐμβάλλων τ' ἐριπˈλεύρῳ φυᾷ</l>
          <l n="236" metre="">κέντρον αἰανὲς βιατὰς ἐξεπόνησ' ἐπιτακτὸν ἀνήρ</l>
          <l n="237" metre="">μέτˈρον. ἴυξεν δ' ἀφωνήτῳ περ ἔμπας ἄχει</l>
          <l n="238" metre="">⸏δύνασιν Αἰήτας ἀγασθείς.</l>
          <l n="239" metre="">πρὸς δ' ἑταῖροι καρτερὸν ἄνδρα φίλας</l>
          <l n="240" metre="">ὤρεγον χεῖρας, στεφάνοισί τέ νιν ποίας ἔρεπτον, μειλιχίοις τε λόγοις</l>
          <l n="241" metre="">ἀγαπάζοντ'. αὐτίκα δ' Ἀελίου θαυμαστὸς υἱὸς δέρμα λαμπρόν</l>
          <l n="242" metre="">ἔννεπεν, ἔνθα νιν ἐκτάνυσαν Φρίξου μάχαιραι·</l>
          <l n="243" metre="">ἔλπετο δ' οὐκέτι οἱ κεῖνόν γε πράξασθαι πόνον.</l>
          <l n="244" metre="">κεῖτο γὰρ λόχˈμᾳ, δράκοντος δ' εἴχετο λαβˈροτατᾶν γενύων,</l>
          <l n="245" metre="">ὃς πάχει μάκει τε πεντηκόντερον ναῦν κράτει,</l>
          <l n="246" metre="">⸏τέλεσεν ἃν πλαγαὶ σιδάρου.</l>
          <l n="247" metre="">μακˈρά μοι νεῖσθαι κατ' ἀμαξιτόν· ὥρα γὰρ συνάπτει καί τινα</l>
          <l n="248" metre="">οἶμον ἴσαμι βραχύν· πολλοῖσι δ' ἅγημαι σοφίας ἑτέροις.</l>
          <l n="249" metre="">κτεῖνε μὲν γλαυκῶπα τέχˈναις ποικιλόνωτον ὄφιν,</l>
          <l n="250" metre="">͜ὦ Ἀρκεσίλα, κλέψεν τε Μήδειαν σὺν αὐτᾷ, τὰν Πελίαο φονόν·</l>
          <l n="251" metre="">ἔν τ' Ὠκεανοῦ πελάγεσσι μίγεν πόντῳ τ' ἐρυθˈρῷ</l>
          <l n="252" metre="">Λαμνιᾶν τ' ἔθˈνει γυναικῶν ἀνδροφόνων·</l>
          <l n="253" metre="">ἔνθα καὶ γυίων ἀέθλοις ἐπεδείξαντο κρίσιν ἐσθᾶτος ἀμφίς,</l>
        </strophe>
        <strophe type="strophe" responsion="py04">
          <l n="254" metre="">καὶ συνεύνασθεν. καὶ ἐν ἀλλοδαπαῖς</l>
          <l n="255" metre="">σπέρμ' ἀρούραις τουτάκις ὑμετέρας ἀκτῖνος ὄλβου δέξατο μοιρίδιον</l>
          <l n="256" metre="">ἆμαρ ἢ νύκτες· τόθι γὰρ γένος Εὐφάμου φυτευθὲν λοιπὸν αἰεί</l>
          <l n="257" metre="">τέλλετο· καὶ Λακεδαιμονίων μιχθέντες ἀνδρῶν</l>
          <l n="258" metre="">ἤθεσιν ἔν ποτε Καλλίσταν ἀπῴκησαν χρόνῳ</l>
          <l n="259" metre="">νᾶσον· ἔνθεν δ' ὔμμι Λατοίδας ἔπορεν Λιβύας πεδίον</l>
          <l n="260" metre="">σὺν θεῶν τιμαῖς ὀφέλλειν, ἄστυ χρυσοθˈρόνου</l>
          <l n="261" metre="">⸏διανέμειν θεῖον Κυράνας</l>
          <l n="262" metre="">ὀρθόβουλον μῆτιν ἐφευρομένοις.</l>
          <l n="263" metre="">γνῶθι νῦν τὰν Οἰδιπόδα σοφίαν· εἰ γάρ τις ὄζους ὀξυτόμῳ πελέκει</l>
          <l n="264" metre="">ἐξερείψειεν μεγάλας δρυός, αἰσχύνοι δέ οἱ θαητὸν εἶδος,</l>
          <l n="265" metre="">καὶ φθινόκαρπος ἐοῖσα διδοῖ ψᾶφον περ' αὐτᾶς,</l>
          <l n="266" metre="">εἴ ποτε χειμέριον πῦρ ἐξίκηται λοίσθιον,</l>
          <l n="267" metre="">ἢ σὺν ὀρθαῖς κιόνεσσιν δεσποσύναισιν ἐρειδομένα</l>
          <l n="268" metre="">μόχθον ἄλλοις ἀμφέπει δύστανον ἐν τείχεσιν,</l>
          <l n="269" metre="">⸏ἑὸν ἐρημώσαισα χῶρον.</l>
          <l n="270" metre="">ἐσσὶ δ' ἰατὴρ ἐπικαιρότατος, Παιάν τέ σοι τιμᾷ φάος.</l>
          <l n="271" metre="">χρὴ μαλακὰν χέρα προσβάλλοντα τρώμαν ἕλκεος ἀμφιπολεῖν.</l>
          <l n="272" metre="">ῥᾴδιον μὲν γὰρ πόλιν σεῖσαι καὶ ἀφαυροτέροις·</l>
          <l n="273" metre="">ἀλλ' ἐπὶ χώρας αὖτις ἕσσαι δυσπαλὲς δὴ γίνεται, ἐξαπίνας</l>
          <l n="274" metre="">εἰ μὴ θεὸς ἁγεμόνεσσι κυβερνατὴρ γένηται.</l>
          <l n="275" metre="">τὶν δὲ τούτων ἐξυφαίνονται χάριτες.</l>
          <l n="276" metre="">τλᾶθι τᾶς εὐδαίμονος ἀμφὶ Κυράνας θέμεν σπουδὰν ἅπασαν.</l>
        </strophe>
        <strophe type="strophe" responsion="py04">
          <l n="277" metre="">τῶν δ' Ὁμήρου καὶ τόδε συνθέμενος</l>
          <l n="278" metre="">ῥῆμα πόρσυν'· ἄγγελον ἐσλὸν ἔφα τιμὰν μεγίσταν πράγματι παντὶ φέρειν·</l>
          <l n="279" metre="">αὔξεται καὶ Μοῖσα δι' ἀγγελίας ὀρθᾶς. ἐπέγˈνω μὲν Κυράνα</l>
          <l n="280" metre="">καὶ τὸ κλεεννότατον μέγαρον Βάττου δικαιᾶν</l>
          <l n="281" metre="">Δαμοφίλου πραπίδων. κεῖνος γὰρ ἐν παισὶν νέος,</l>
          <l n="282" metre="">ἐν δὲ βουλαῖς πρέσβυς ἐγκύρσαις ἑκατονταετεῖ βιοτᾷ,</l>
          <l n="283" metre="">ὀρφανίζει μὲν κακὰν γλῶσσαν φαεννᾶς ὀπός,</l>
          <l n="284" metre="">⸏ἔμαθε δ' ὑβˈρίζοντα μισεῖν,</l>
          <l n="285" metre="">οὐκ ἐρίζων ἀντία τοῖς ἀγαθοῖς,</l>
          <l n="286" metre="">οὐδὲ μακύνων τέλος οὐδέν. ὁ γὰρ καιρὸς πρὸς ἀνθρώπων βραχὺ μέτˈρον ἔχει.</l>
          <l n="287" metre="">εὖ νιν ἔγˈνωκεν· θεράπων δέ οἱ, οὐ δράστας ὀπαδεῖ. φαντὶ δ' ἔμμεν</l>
          <l n="288" metre="">τοῦτ' ἀνιαρότατον, καλὰ γινώσκοντ' ἀνάγκᾳ</l>
          <l n="289" metre="">ἐκτὸς ἔχειν πόδα. καὶ μὰν κεῖνος Ἄτˈλας οὐρανῷ</l>
          <l n="290" metre="">προσπαλαίει νῦν γε πατˈρῴας ἀπὸ γᾶς ἀπό τε κτεάνων·</l>
          <l n="291" metre="">λῦσε δὲ Ζεὺς ἄφθιτος Τιτᾶνας. ἐν δὲ χˈρόνῳ</l>
          <l n="292" metre="">⸏μεταβολαὶ λήξαντος οὔρου</l>
          <l n="293" metre="">ἱστίων. ἀλλ' εὔχεται οὐλομέναν νοῦσον διαντλήσαις ποτέ</l>
          <l n="294" metre="">οἶκον ἰδεῖν, ἐπ' Ἀπόλλωνός τε κράνᾳ συμποσίας ἐφέπων</l>
          <l n="295" metre="">θυμὸν ἐκδόσθαι πρὸς ἥβαν πολλάκις, ἔν τε σοφοῖς</l>
          <l n="296" metre="">δαιδαλέαν φόρμιγγα βαστάζων πολίταις ἡσυχίᾳ θιγέμεν,</l>
          <l n="297" metre="">μήτ' ὦν τινι πῆμα πορών, ἀπαθὴς δ' αὐτὸς πρὸς ἀστῶν·</l>
          <l n="298" metre="">καί κε μυθήσαιθ', ὁποίαν, Ἀρκεσίλα,</l>
          <l n="299" metre="">εὗρε παγὰν ἀμβροσίων ἐπέων, πρόσφατον Θήβᾳ ξενωθείς.</l>
        </strophe>
      </canticum>
      <canticum>
        <strophe type="strophe" responsion="py05">
          <l n="1" metre="">Ὁ πλοῦτος εὐρυσθενής,</l>
          <l n="2" metre="">ὅταν τις ἀρετᾷ κεκραμένον καθαρᾷ</l>
          <l n="3" metre="">βροτήσιος ἀνὴρ πότμου παραδόντος αὐτὸν ἀνάγῃ</l>
          <l n="4" metre="">πολύφιλον ἑπέταν.</l>
          <l n="5" metre="">ὦ θεόμορ' Ἀρκεσίλα,</l>
          <l n="6" metre="">σύ τοί νιν κλυτᾶς</l>
          <l n="7" metre="">αἰῶνος ἀκˈρᾶν βαθμίδων ἄπο</l>
          <l n="8" metre="">σὺν εὐδοξίᾳ μετανίσεαι</l>
          <l n="9" metre="">ἕκατι χρυσαρμάτου Κάστορος·</l>
          <l n="10" metre="">εὐδίαν ὃς μετὰ χειμέριον ὄμβρον τεάν</l>
          <l n="11" metre="">⸏καταιθύσσει μάκαιραν ἑστίαν.</l>
          <l n="12" metre="">σοφοὶ δέ τοι κάλλιον</l>
          <l n="13" metre="">φέροντι καὶ τὰν θεόσδοτον δύναμιν.</l>
          <l n="14" metre="">σὲ δ' ἐρχόμενον ἐν δίκᾳ πολὺς ὄλβος ἀμφινέμεται·</l>
          <l n="15" metre="">τὸ μέν, ὅτι βασιλεύς</l>
          <l n="16" metre="">ἐσσί· μεγαλᾶν πολίων</l>
          <l n="17" metre="">ἔχει συγγενής</l>
          <l n="18" metre="">ὀφθαλμὸς αἰδοιότατον γέρας</l>
          <l n="19" metre="">τεᾷ τοῦτο μειγνύμενον φρενί·</l>
          <l n="20" metre="">μάκαρ δὲ καὶ νῦν, κλεεννᾶς ὅτι</l>
          <l n="21" metre="">εὖχος ἤδη παρὰ Πυθιάδος ἵπποις ἑλών</l>
          <l n="22" metre="">⸏δέδεξαι τόνδε κῶμον ἀνέρων,</l>
          <l n="23" metre="">Ἀπολλώνιον ἄθυρμα· τῶ σε μὴ λαθέτω,</l>
          <l n="24" metre="">Κυράνᾳ γλυκὺν ἀμφὶ κᾶπον Ἀφˈροδίτας ἀειδόμενον,</l>
          <l n="25" metre="">παντὶ μὲν θεὸν αἴτιον ὑπερτιθέμεν,</l>
          <l n="26" metre="">φιλεῖν δὲ Κάρρωτον ἔξοχ' ἑταίρων·</l>
          <l n="27" metre="">ὃς οὐ τὰν Ἐπιμαθέος ἄγων</l>
          <l n="28" metre="">ὀψινόου θυγατέρα Πˈρόφασιν Βαττιδᾶν</l>
          <l n="29" metre="">ἀφίκετο δόμους θεμισκρεόντων·</l>
          <l n="30" metre="">ἀλλ' ἀρισθάρματον</l>
          <l n="31" metre="">ὕδατι Κασταλίας ξενωθεὶς γέρας ἀμφέβαλε τεαῖσιν κόμαις,</l>
        </strophe>
        <strophe type="strophe" responsion="py05">
          <l n="32" metre="">ἀκηράτοις ἁνίαις</l>
          <l n="33" metre="">ποδαρκέων δώδεκ' ἂν δρόμων τέμενος.</l>
          <l n="34" metre="">κατέκˈλασε γὰρ ἐντέων σθένος οὐδέν· ἀλλὰ κρέμαται</l>
          <l n="35" metre="">ὁπόσα χεριαρᾶν</l>
          <l n="36" metre="">τεκτόνων δαίδαλ' ἄγων</l>
          <l n="37" metre="">Κρισαῖον λόφον</l>
          <l n="38" metre="">ἄμειψεν ἐν κοιλόπεδον νάπος</l>
          <l n="39" metre="">θεοῦ· τό σφ' ἔχει κυπαρίσσινον</l>
          <l n="40" metre="">μέλαθˈρον ἀμφ' ἀνδριάντι σχεδόν,</l>
          <l n="41" metre="">Κρῆτες ὃν τοξοφόροι τέγεϊ Παρνασσίῳ</l>
          <l n="42" metre="">⸏καθέσσαντο μ̄ονόδˈροπον φυτόν.</l>
          <l n="43" metre="">ἑκόντι τοίνυν πρέπει</l>
          <l n="44" metre="">νόῳ τὸν εὐεργέταν ὑπαντιάσαι.</l>
          <l n="45" metre="">Ἀλεξιβιάδα, σὲ δ' ἠΰκομοι φλέγοντι Χάριτες.</l>
          <l n="46" metre="">μακάριος, ὃς ἔχεις</l>
          <l n="47" metre="">καὶ πεδὰ μέγαν κάματον</l>
          <l n="48" metre="">λόγων φερτάτων</l>
          <l n="49" metre="">μναμήϊ'· ἐν τεσσαράκοντα γάρ</l>
          <l n="50" metre="">πετόντεσσιν ἁνιόχοις ὅλον</l>
          <l n="51" metre="">δίφρον κομίξαις ἀταρβεῖ φρενί,</l>
          <l n="52" metre="">ἦλθες ἤδη Λιβύας πεδίον ἐξ ἀγˈλαῶν</l>
          <l n="53" metre="">⸏ἀέθˈλων καὶ πατρωΐαν πόλιν.</l>
          <l n="54" metre="">πόνων δ' οὔ τις ἀπόκλαρός ἐστιν οὔτ' ἔσεται·</l>
          <l n="55" metre="">ὁ Βάττου δ' ἕπεται παλαιὸς ὄλβος ἔμπαν τὰ καὶ τὰ νέμων,</l>
          <l n="56" metre="">πύργος ἄστεος ὄμμα τε φαεννότατον</l>
          <l n="57" metre="">ξένοισι. κεῖνόν γε καὶ βαρύκομποι</l>
          <l n="58" metre="">λέοντες περὶ δείματι φύγον,</l>
          <l n="59" metre="">γλῶσσαν ἐπεί σφιν ἀπένεικεν ὑπερποντίαν·</l>
          <l n="60" metre="">ὁ δ' ἀρχαγέτας ἔδωκ' Ἀπόλλων</l>
          <l n="61" metre="">θῆρας αἰνῷ φόβῳ,</l>
          <l n="62" metre="">ὄφˈρα μὴ ταμίᾳ Κυράνας ἀτελὴς γένοιτο μαντεύμασιν.</l>
        </strophe>
        <strophe type="strophe" responsion="py05">
          <l n="63" metre="">ὃ καὶ βαρειᾶν νόσων</l>
          <l n="64" metre="">ἀκέσματ' ἄνδρεσσι καὶ γυναιξὶ νέμει,</l>
          <l n="65" metre="">πόρεν τε κίθαριν, δίδωσί τε Μοῖσαν οἷς ἂν ἐθέλῃ,</l>
          <l n="66" metre="">ἀπόλεμον ἀγαγών</l>
          <l n="67" metre="">ἐς πραπίδας εὐνομίαν,</l>
          <l n="68" metre="">μυχόν τ' ἀμφέπει</l>
          <l n="69" metre="">μαντήϊον· τῷ {καὶ} Λακεδαίμονι</l>
          <l n="70" metre="">ἐν Ἄργει τε καὶ ζαθέᾳ Πύλῳ</l>
          <l n="71" metre="">ἔνασσεν ἀλκ͜άεντας Ἡρακˈλέος</l>
          <l n="72" metre="">ἐκγόνους Αἰγιμιοῦ τε. τὸ δ' ἐμὸν γαρύει</l>
          <l n="73" metre="">⸏ἀπὸ Σπάρτας ἐπήρατον κλέος,</l>
          <l n="74" metre="">ὅθεν γεγενναμένοι</l>
          <l n="75" metre="">ἵκοντο Θήρανδε φῶτες Αἰγεΐδαι,</l>
          <l n="76" metre="">ἐμοὶ πατέρες, οὐ θεῶν ἄτερ, ἀλλὰ Μοῖρά τις ἄγεν·</l>
          <l n="77" metre="">πολύθυτον ἔρανον</l>
          <l n="78" metre="">ἔνθεν ἀναδεξάμενοι,</l>
          <l n="79" metre="">Ἄπολλον, τεᾷ,</l>
          <l n="80" metre="">Καρνήϊ', ἐν δαιτὶ σεβίζομεν</l>
          <l n="81" metre="">Κυράνας ἀγακτιμέναν πόλιν·</l>
          <l n="82" metre="">ἔχοντι τὰν χαλκοχάρμαι ξένοι</l>
          <l n="83" metre="">Τρῶες Ἀντανορίδαι· σὺν Ἑλένᾳ γὰρ μόλον,</l>
          <l n="84" metre="">⸏καπνωθεῖσαν πάτραν ἐπεὶ ἴδον</l>
          <l n="85" metre="">ἐν Ἄρει· τὸ δ' ἐλάσιππον ἔθˈνος ἐνδυκέως</l>
          <l n="86" metre="">δέκονται θυσίαισιν ἄνδρες οἰχνέοντές σφε δωροφόροι,</l>
          <l n="87" metre="">τοὺς Ἀριστοτέλης ἄγαγε ναυσὶ θοαῖς</l>
          <l n="88" metre="">ἁλὸς βαθεῖαν κέλευθον ἀνοίγων.</l>
          <l n="89" metre="">κτίσεν δ' ἄλσεα μείζονα θεῶν,</l>
          <l n="90" metre="">εὐθύτομόν τε κατέθηκεν Ἀπολλωνίαις</l>
          <l n="91" metre="">ἀλεξιμβρότοις πεδιάδα πομπαῖς</l>
          <l n="92" metre="">ἔμμεν ἱππόκˈροτον</l>
          <l n="93" metre="">σκυρωτὰν ὁδόν, ἔνθα πρυμνοῖς ἀγορᾶς ἔπι δίχα κεῖται θανών·</l>
        </strophe>
        <strophe type="strophe" responsion="py05">
          <l n="94" metre="">μάκαρ μὲν ἀνδρῶν μέτα</l>
          <l n="95" metre="">ἔναιεν, ἥρως δ' ἔπειτα λαοσεβής.</l>
          <l n="96" metre="">ἄτερθε δὲ πρὸ δωμάτων ἕτεροι λαχόντες Ἀΐδαν</l>
          <l n="97" metre="">βασιλέες ἱεροί</l>
          <l n="98" metre="">ἐντί· μεγαλᾶν δ' ἀρετᾶν</l>
          <l n="99" metre="">δρόσῳ μαλθακᾷ</l>
          <l n="100" metre="">ῥανθεισᾶν κώμων {θ'} ὑπὸ χεύμασιν,</l>
          <l n="101" metre="">ἀκούοντί ποι χθονίᾳ φρενί,</l>
          <l n="102" metre="">σφὸν ὄλβον υἱῷ τε κοινὰν χάριν</l>
          <l n="103" metre="">ἔνδικόν τ' Ἀρκεσίλᾳ· τὸν ἐν ἀοιδᾷ νέων</l>
          <l n="104" metre="">⸏πρέπει χρυς͜άορα Φοῖβον ἀπύειν,</l>
          <l n="105" metre="">ἔχοντα Πυθωνόθεν</l>
          <l n="106" metre="">τὸ καλλίνικον λυτήριον δαπανᾶν</l>
          <l n="107" metre="">μέλος χαρίεν. ἄνδρα κεῖνον ἐπαινέοντι συνετοί·</l>
          <l n="108" metre="">λεγόμενον ἐρέω·</l>
          <l n="109" metre="">κρέσσονα μὲν ἁλικίας</l>
          <l n="110" metre="">νόον φέρβεται</l>
          <l n="111" metre="">γλῶσσάν τε· θάρσος δὲ τανύπτερος</l>
          <l n="112" metre="">ἐν ὄρνιξιν αἰετὸς ἔπˈλετο·</l>
          <l n="113" metre="">ἀγωνίας δ', ἕρκος οἷον, σθένος·</l>
          <l n="114" metre="">ἔν τε Μοίσαισι ποτανὸς ἀπὸ ματρὸς φίλας,</l>
          <l n="115" metre="">⸏πέφανταί θ' ἁρματηλάτας σοφός·</l>
          <l n="116" metre="">ὅσαι τ' εἰσὶν ἐπιχωρίων καλῶν ἔσοδοι,</l>
          <l n="117" metre="">τετόλμακε. θεός τέ οἱ τὸ νῦν τε πρόφˈρων τελεῖ δύνασιν,</l>
          <l n="118" metre="">καὶ τὸ λοιπὸν ὁμοῖα, Κρονίδαι μάκαρες,</l>
          <l n="119" metre="">διδοῖτ' ἐπ' ἔργοισιν ἀμφί τε βουλαῖς</l>
          <l n="120" metre="">ἔχειν, μὴ φθινοπωρὶς ἀνέμων</l>
          <l n="121" metre="">χειμερία κατὰ πνοὰ δαμαλίζοι χρόνον.</l>
          <l n="122" metre="">Διός τοι νόος μέγας κυβερνᾷ</l>
          <l n="123" metre="">δαίμον' ἀνδρῶν φίλων.</l>
          <l n="124" metre="">εὔχομαί νιν Ὀλυμπίᾳ τοῦτο δόμεν γέρας ἔπι Βάττου γένει.</l>
        </strophe>
      </canticum>
      <canticum>
        <strophe type="strophe" responsion="py06">
          <l n="1" metre="">Ἀκούσατ'· ἦ γὰρ ἑλικώπιδος Ἀφˈροδίτας</l>
          <l n="2" metre="">ἄρουραν ἢ Χαρίτων</l>
          <l n="3" metre="">ἀναπολίζομεν, ὀμφαλὸν ἐριβˈρόμου</l>
          <l n="4" metre="">χθονὸς ἐς νάϊον προσοιχόμενοι·</l>
          <l n="5" metre="">Πυθιόνικος ἔνθ' ὀλβίοισιν Ἐμμενίδαις</l>
          <l n="6" metre="">ποταμίᾳ τ' Ἀκράγαντι καὶ μὰν Ξενοκράτει</l>
          <l n="7/8" metre="">ἑτοῖμος ὕμνων θησαυρὸς ἐν πολυχρύσῳ</l>
          <l n="9" metre="">⸏Ἀπολλωνίᾳ τετείχισται νάπᾳ·</l>
        </strophe>
        <strophe type="strophe" responsion="py06">
          <l n="10" metre="">τὸν οὔτε χειμέριος ὄμβρος, ἐπακτὸς ἐλθών</l>
          <l n="11" metre="">ἐριβˈρόμου νεφέλας</l>
          <l n="12" metre="">στρατὸς ἀμείλιχος, οὔτ' ἄνεμος ἐς μυχούς</l>
          <l n="13" metre="">ἁλὸς ἄξοισι παμφόρῳ χεράδει</l>
          <l n="14" metre="">τυπτόμενον. φάει δὲ πˈρόσωπον ἐν καθαρῷ</l>
          <l n="15" metre="">πατρὶ τεῷ, Θρασύβουλε, κοινάν τε γενεᾷ</l>
          <l n="16/17" metre="">λόγοισι θνατῶν εὔδοξον ἅρματι νίκαν</l>
          <l n="18" metre="">⸏Κρισαίαις ἐνὶ πτυχαῖς ἀπαγγελεῖ.</l>
        </strophe>
        <strophe type="strophe" responsion="py06">
          <l n="19" metre="">σύ τοι σχεθών νιν ἐπὶ δεξιὰ χειρός, ὀρθὰν</l>
          <l n="20" metre="">ἄγεις ἐφημοσύναν,</l>
          <l n="21" metre="">τά ποτ' ἐν οὔρεσι φαντὶ μεγαλοσθενεῖ</l>
          <l n="22" metre="">Φιλύρας υἱὸν ὀρφανιζομένῳ</l>
          <l n="23" metre="">Πηλεΐδᾳ παραινεῖν· μάλιστα μὲν Κρονίδαν,</l>
          <l n="24" metre="">βαρύοπα στεροπᾶν κεραυνῶν τε πρύτανιν,</l>
          <l n="25/26" metre="">θεῶν σέβεσθαι· ταύτας δὲ μή ποτε τιμᾶς</l>
          <l n="27" metre="">⸏ἀμείρειν γον͜έων βίον πεπρωμένον.</l>
        </strophe>
        <strophe type="strophe" responsion="py06">
          <l n="28" metre="">ἔγεντο καὶ πρότερον Ἀντίλοχος βιατὰς</l>
          <l n="29" metre="">νόημα τοῦτο φέρων,</l>
          <l n="30" metre="">ὃς ὑπερέφθιτο πατˈρός, ἐναρίμβροτον</l>
          <l n="31" metre="">ἀναμείναις στράταρχον Αἰθιόπων</l>
          <l n="32" metre="">Μέμνονα. Νεστόρειον γὰρ ἵππος ἅρμ' ἐπέδα</l>
          <l n="33" metre="">Πάριος ἐκ βελέων δαϊχθείς· ὁ δ' ἔφεπεν</l>
          <l n="34/35" metre="">κραταιὸν ἔγχος· Μεσσανίου δὲ γέροντος</l>
          <l n="36" metre="">⸏δονηθεῖσα φρὴν βόασε παῖδα ὅν,</l>
        </strophe>
        <strophe type="strophe" responsion="py06">
          <l n="37" metre="">χαμαιπετὲς δ' ἄρ' ἔπος οὐκ ἀπέριψεν· αὐτοῦ</l>
          <l n="38" metre="">μένων δ' ὁ θεῖος ἀνήρ</l>
          <l n="39" metre="">πρίατο μὲν θανάτοιο κομιδὰν πατρός,</l>
          <l n="40" metre="">ἐδόκησέν τε τῶν πάλαι γενεᾷ</l>
          <l n="41" metre="">ὁπˈλοτέροισιν ἔργον πελώριον τελέσαις</l>
          <l n="42" metre="">ὕπατος ἀμφὶ τοκεῦσιν ἔμμεν πρὸς ἀρετάν.</l>
          <l n="43" metre="">τὰ μὲν παρίκει· τῶν νῦν δὲ καὶ Θρασύβουλος</l>
          <l n="45" metre="">⸏πατρῴαν μάλιστα πρὸς στάθμαν ἔβα,</l>
        </strophe>
        <strophe type="strophe" responsion="py06">
          <l n="46" metre="">πάτρῳ τ' ἐπερχόμενος ἀγˈλαΐαν {ἔδειξεν} ἅπασαν.</l>
          <l n="47" metre="">νόῳ δὲ πλοῦτον ἄγει,</l>
          <l n="48" metre="">ἄδικον οὔθ' ὑπέροπˈλον ἥβαν δρέπων,</l>
          <l n="49" metre="">σοφίαν δ' ἐν μυχοῖσι Πιερίδων·</l>
          <l n="50" metre="">τίν τ', Ἐλέλιχθον, ἄρχεις ὃς ἱππιᾶν ἐσόδων,</l>
          <l n="51" metre="">μάλα ἁδόντι νόῳ, Ποσειδάν, προσέχεται.</l>
          <l n="52/53" metre="">γλυκεῖα δὲ φˈρὴν καὶ συμπόταισιν ὁμιλεῖν</l>
          <l n="54" metre="">μελισσᾶν ἀμείβεται τρητὸν πόνον.</l>
        </strophe>
      </canticum>
      <canticum>
        <strophe type="strophe" responsion="py07">
          <l n="1" metre="">Κάλλιστον αἱ μεγαλοπόλιες Ἀθᾶναι</l>
          <l n="2" metre="">προοίμιον Ἀλκμανιδᾶν εὐρυσθενεῖ</l>
          <l n="3/4" metre="">γεν͜εᾷ κρηπῖδ' ἀοιδᾶν ἵπποισι βαλέσθαι.</l>
          <l n="5/6" metre="">ἐπεὶ τίνα πάτραν, τίνα οἶκον ναίων ὀνυμάξεαι</l>
          <l n="7" metre="">ἐπιφανέστερον</l>
          <l n="8" metre="">⸏Ἑλλάδι πυθέσθαι;</l>
          <l n="9" metre="">πάσαισι γὰρ πολίεσι λόγος ὁμιλεῖ</l>
          <l n="10" metre="">Ἐρεχθέος ἀστῶν, Ἄπολλον, οἳ τεόν</l>
          <l n="11/12" metre="">δόμον Πυθῶνι δίᾳ θαητὸν ἔτευξαν.</l>
          <l n="13/14" metre="">ἄγοντι δέ με πέντε μὲν Ἰσθμοῖ νῖκαι, μία δ' ἐκπρεπής</l>
          <l n="15" metre="">Διὸς Ὀλυμπιάς,</l>
          <l n="16" metre="">⸏δύο δ' ἀπὸ Κίρρας,</l>
          <l n="17" metre="">ὦ Μεγάκλεες, ὑμαί τε καὶ προγόνων.</l>
          <l n="18" metre="">νέᾳ δ' εὐπραγίᾳ χαίρω τι· τὸ δ' ἄχˈνυμαι,</l>
          <l n="19" metre="">φθόνον ἀμειβόμενον τὰ καλὰ ἔργα. φαντί γε μάν</l>
          <l n="20" metre="">οὕτω κ' ἀνδρὶ παρμονίμαν</l>
          <l n="21" metre="">θάλλοισαν εὐδαιμονίαν τὰ καὶ τὰ φέρεσθαι.</l>
        </strophe>
      </canticum>
      <canticum>
        <strophe type="strophe" responsion="py08">
          <l n="1" metre="">Φιλόφρον Ἡσυχία, Δίκας</l>
          <l n="2" metre="">ὦ μεγιστόπολι θύγατερ,</l>
          <l n="3" metre="">βουλᾶν τε καὶ πολέμων</l>
          <l n="4" metre="">ἔχοισα κλαῗδας ὑπερτάτας</l>
          <l n="5" metre="">Πυθιόνικον τιμὰν Ἀριστομένει δέκευ.</l>
          <l n="6" metre="">τὺ γὰρ τὸ μαλθακὸν ἔρξαι τε καὶ παθεῖν ὁμῶς</l>
          <l n="7" metre="">⸏ἐπίστασαι καιρῷ σὺν ἀτˈρεκεῖ·</l>
          <l n="8" metre="">τὺ δ' ὁπόταν τις ἀμείλιχον</l>
          <l n="9" metre="">καρδίᾳ κότον ἐνελάσῃ,</l>
          <l n="10" metre="">τραχεῖα δυσμενέων</l>
          <l n="11" metre="">ὑπαντιάξαισα κράτει τιθεῖς</l>
          <l n="12" metre="">ὕβˈριν ἐν ἄντλῳ, τὰν οὐδὲ Πορφυρίων μάθεν</l>
          <l n="13" metre="">παρ' αἶσαν ἐξερεθίζων. κέρδος δὲ φίλτατον,</l>
          <l n="14" metre="">⸏ἑκόντος εἴ τις ἐκ δόμων φέροι.</l>
          <l n="15" metre="">βία δὲ καὶ μεγάλαυχον ἔσφαλεν ἐν χρόνῳ.</l>
          <l n="16" metre="">Τυφὼς Κίλιξ ἑκατόγκρανος οὔ νιν ἄλυξεν,</l>
          <l n="17" metre="">οὐδὲ μὰν βασιλεὺς Γιγάντων· δμᾶθεν δὲ κεραυνῷ</l>
          <l n="18" metre="">τόξοισί τ' Ἀπόλλωνος· ὃς εὐμενεῖ νόῳ</l>
          <l n="19" metre="">Ξενάρκειον ἔδεκτο Κίρραθεν ἐστεφανωμένον</l>
          <l n="20" metre="">υἱὸν ποίᾳ Παρνασσίδι Δωριεῖ τε κώμῳ.</l>
        </strophe>
        <strophe type="strophe" responsion="py08">
          <l n="21" metre="">ἔπεσε δ' οὐ Χαρίτων ἑκάς</l>
          <l n="22" metre="">ἁ δικαιόπολις ἀρεταῖς</l>
          <l n="23" metre="">κλειναῖσιν Αἰακιδᾶν</l>
          <l n="24" metre="">θιγοῖσα νᾶσος· τελέαν δ' ἔχει</l>
          <l n="25" metre="">δόξαν ἀπ' ἀρχᾶς. πολλοῖσι μὲν γὰρ ἀείδεται</l>
          <l n="26" metre="">νικαφόροις ἐν ἀέθˈλοις θρέψαισα καὶ θοαῖς</l>
          <l n="27" metre="">⸏ὑπερτάτους ἥρωας ἐν μάχαις·</l>
          <l n="28" metre="">τὰ δὲ καὶ ἀνδράσιν ἐμπρέπει.</l>
          <l n="29" metre="">εἰμὶ δ' ἄσχολος ἀναθέμεν</l>
          <l n="30" metre="">πᾶσαν μακραγορίαν</l>
          <l n="31" metre="">λύρᾳ τε καὶ φθέγματι μαλθακῷ,</l>
          <l n="32" metre="">μὴ κόρος ἐλθὼν κνίσῃ. τὸ δ' ἐν ποσί μοι τράχον</l>
          <l n="33" metre="">ἴτω τεὸν χρέος, ὦ παῖ, νεώτατον καλῶν,</l>
          <l n="34" metre="">⸏ἐμᾷ ποτανὸν ἀμφὶ μαχανᾷ.</l>
          <l n="35" metre="">παλαισμάτεσσι γὰρ ἰχˈνεύων ματραδελφεούς</l>
          <l n="36" metre="">Οὐλυμπίᾳ τε Θεόγˈνητον οὐ κατελέγχεις,</l>
          <l n="37" metre="">οὐδὲ Κλειτομάχοιο νίκαν Ἰσθμοῖ θρασύγυιον·</l>
          <l n="38" metre="">αὔξων δὲ πάτραν Μειδυλιδᾶν λόγον φέρεις,</l>
          <l n="39" metre="">τὸν ὅνπερ ποτ' Ὀϊκˈλέος παῖς ἐν ἑπταπύλοις ἰδών</l>
          <l n="40" metre="">υἱοὺς Θήβαις αἰνίξατο παρμένοντας αἰχμᾷ,</l>
        </strophe>
        <strophe type="strophe" responsion="py08">
          <l n="41" metre="">ὁπότ' ἀπ' Ἄργεος ἤλυθον</l>
          <l n="42" metre="">δευτέραν ὁδὸν Ἐπίγονοι.</l>
          <l n="43" metre="">ὧδ' εἶπε μαρναμένων·</l>
          <l n="44" metre="">’φυᾷ τὸ γενναῖον ἐπιπˈρέπει</l>
          <l n="45" metre="">ἐκ πατέρων παισὶ λῆμα. θαέομαι σαφές</l>
          <l n="46" metre="">δράκοντα ποικίλον αἰθᾶς Ἀλκμᾶν' ἐπ' ἀσπίδος</l>
          <l n="47" metre="">⸏νωμῶντα πρῶτον ἐν Κάδˈμου πύλαις.</l>
          <l n="48" metre="">ὁ δὲ καμὼν προτέρᾳ πάθᾳ</l>
          <l n="49" metre="">νῦν ἀρείονος ἐνέχεται</l>
          <l n="50" metre="">ὄρνιχος ἀγγελίᾳ</l>
          <l n="51" metre="">Ἄδραστος ἥρως· τὸ δὲ οἴκοθεν</l>
          <l n="52" metre="">ἀντία πράξει. μόνος γὰρ ἐκ Δαναῶν στρατοῦ</l>
          <l n="53" metre="">θανόντος ὀστέα λέξαις υἱοῦ, τύχᾳ θεῶν</l>
          <l n="54" metre="">⸏ἀφίξεται λαῷ σὺν ἀβˈλαβεῖ</l>
          <l n="55" metre="">Ἄβαντος εὐρυχόρους ἀγυιάς.’ τοιαῦτα μέν</l>
          <l n="56" metre="">ἐφθέγξατ' Ἀμφιάρηος. χαίρων δὲ καὶ αὐτός</l>
          <l n="57" metre="">Ἀλκμᾶνα στεφάνοισι βάλλω, ῥαίνω δὲ καὶ ὕμνῳ,</l>
          <l n="58" metre="">γείτων ὅτι μοι καὶ κτεάνων φύλαξ ἐμῶν</l>
          <l n="59" metre="">ὑπάντασεν ἰόντι γᾶς ὀμφαλὸν παρ' ἀοίδιμον,</l>
          <l n="60" metre="">μαντευμάτων τ' ἐφάψατο συγγόνοισι τέχˈναις.</l>
        </strophe>
        <strophe type="strophe" responsion="py08">
          <l n="61" metre="">τὺ δ', Ἑκαταβόλε, πάνδοκον</l>
          <l n="62" metre="">ναὸν εὐκλέα διανέμων</l>
          <l n="63" metre="">Πυθῶνος ἐν γυάλοις,</l>
          <l n="64" metre="">τὸ μὲν μέγιστον τόθι χαρμάτων</l>
          <l n="65" metre="">ὤπασας, οἴκοι δὲ πρόσθεν ἁρπαλέαν δόσιν</l>
          <l n="66" metre="">πεντ͜αεθλίου σὺν ἑορταῖς ὑμαῖς ἐπάγαγες·</l>
          <l n="67" metre="">⸏ὦναξ, ἑκόντι δ' εὔχομαι νόῳ</l>
          <l n="68" metre="">κατά τιν' ἁρμονίαν βλέπειν</l>
          <l n="69" metre="">ἀμφ' ἕκαστον, ὅσα νέομαι.</l>
          <l n="70" metre="">κώμῳ μὲν ἁδυμελεῖ</l>
          <l n="71" metre="">Δίκα παρέστακε· θεῶν δ' ὄπιν</l>
          <l n="72" metre="">ἄφθονον αἰτ͜έω, Ξέναρκες, ὑμετέραις τύχαις.</l>
          <l n="73" metre="">εἰ γάρ τις ἐσλὰ πέπαται μὴ σὺν μακρῷ πόνῳ,</l>
          <l n="74" metre="">⸏πολλοῖς σοφὸς δοκεῖ πεδ' ἀφˈρόνων</l>
          <l n="75" metre="">βίον κορυσσέμεν ὀρθοβούλοισι μαχαναῖς·</l>
          <l n="76" metre="">τὰ δ' οὐκ ἐπ' ἀνδράσι κεῖται· δαίμων δὲ παρίσχει·</l>
          <l n="77" metre="">ἄλλοτ' ἄλλον ὕπερθε βάλλων, ἄλλον δ' ὑπὸ χειρῶν,</l>
          <l n="78" metre="">μέτˈρῳ καταβαίνει· {ἐν} Μεγάροις δ' ἔχεις γέρας,</l>
          <l n="79" metre="">μυχῷ τ' ἐν Μαραθῶνος, Ἥρας τ' ἀγῶν' ἐπιχώριον</l>
          <l n="80" metre="">νίκαις τρισσαῖς, ͜ὦ Ἀριστόμενες, δάμασσας ἔργῳ·</l>
        </strophe>
        <strophe type="strophe" responsion="py08">
          <l n="81" metre="">τέτρασι δ' ἔμπετες ὑψόθεν</l>
          <l n="82" metre="">σωμάτεσσι κακὰ φρονέων,</l>
          <l n="83" metre="">τοῖς οὔτε νόστος ὁμῶς</l>
          <l n="84" metre="">ἔπαλπνος ἐν Πυθιάδι κˈρίθη,</l>
          <l n="85" metre="">οὐδὲ μολόντων πὰρ ματέρ' ἀμφὶ γέλως γλυκύς</l>
          <l n="86" metre="">ὦρσεν χάριν· κατὰ λαύρας δ' ἐχθρῶν ἀπάοροι</l>
          <l n="87" metre="">⸏πτώσσοντι, συμφορᾷ δεδαγˈμένοι.</l>
          <l n="88" metre="">ὁ δὲ καλόν τι νέον λαχών</l>
          <l n="89" metre="">ἁβˈρότατος ἔπι μεγάλας</l>
          <l n="90" metre="">ἐξ ἐλπίδος πέταται</l>
          <l n="91" metre="">ὑποπτέροις ἀνορέαις, ἔχων</l>
          <l n="92" metre="">κρέσσονα πλούτου μέριμναν. ἐν δ' ὀλίγῳ βροτῶν</l>
          <l n="93" metre="">τὸ τερπνὸν αὔξετ͝αι· οὕτω δὲ καὶ πίτνει χαμαί,</l>
          <l n="94" metre="">⸏ἀποτˈρόπῳ γνώμᾳ σεσεισμένον.</l>
          <l n="95" metre="">ἐπάμεροι· τί δέ τις; τί δ' οὔ τις; σκιᾶς ὄναρ</l>
          <l n="96" metre="">ἄνθρωπος. ἀλλ' ὅταν αἴγλα διόσδοτος ἔλθῃ,</l>
          <l n="97" metre="">λαμπρὸν φέγγος ἔπεστιν ἀνδρῶν καὶ μείλιχος αἰών.</l>
          <l n="98" metre="">Αἴγινα φίλα μᾶτερ, ἐλευθέρῳ στόλῳ</l>
          <l n="99" metre="">πόλιν τάνδε κόμιζε Δὶ καὶ κρέοντι σὺν Αἰακῷ</l>
          <l n="100" metre="">Πηλεῖ τε κἀγαθῷ Τελαμῶνι σύν τ' Ἀχιλλεῖ.</l>
        </strophe>
      </canticum>
      <canticum>
        <strophe type="strophe" responsion="py09">
          <l n="1" metre="">Ἐθέλω χαλκάσπιδα Πυθιονίκαν</l>
          <l n="2" metre="">σὺν βαθυζώνοισιν ἀγγέλλων</l>
          <l n="3" metre="">Τελεσικˈράτη Χαρίτεσσι γεγωνεῖν</l>
          <l n="4" metre="">ὄλβιον ἄνδρα διωξίππου στεφάνωμα Κυράνας·</l>
          <l n="5" metre="">τὰν ὁ χαιτάεις ἀνεμοσφαράγων ἐκ Παλίου κόλπων ποτὲ Λατοΐδας</l>
          <l n="6" metre="">ἅρπασ', ἔνεικέ τε χρυς͜έῳ παρθένον ἀγˈροτέραν</l>
          <l n="6a" metre="">δίφˈρῳ, τόθι νιν πολυμήλου</l>
          <l n="7" metre="">καὶ πολυκαρποτάτας θῆκε δέσποιναν χθονός</l>
          <l n="8" metre="">ῥίζαν ἀπείρου τρίταν εὐ⸏ήρατον θάλλοισαν οἰκεῖν.</l>
          <l n="9" metre="">ὑπέδεκτο δ' ἀργυρόπεζ' Ἀφροδίτα</l>
          <l n="10" metre="">Δάλιον ξεῖνον θεοδˈμάτων</l>
          <l n="11" metre="">ὀχέων ἐφαπτομένα χερὶ κούφᾳ·</l>
          <l n="12" metre="">καί σφιν ἐπὶ γˈλυκεραῖς εὐναῖς ἐρατὰν βάλεν αἰδῶ,</l>
          <l n="13" metre="">ξυνὸν ἁρμόζοισα θεῷ τε γάμον μιχθέντα κούρᾳ θ' Ὑψέος εὐρυβία</l>
          <l n="14" metre="">ὃς Λαπιθᾶν ὑπερόπˈλων τουτάκις ἦν βασιλεύς,</l>
          <l n="14a" metre="">ἐξ Ὠκεανοῦ γένος ἥρως</l>
          <l n="15" metre="">δεύτερος· ὅν ποτε Πίνδου κλεενναῖς ἐν πτυχαῖς</l>
          <l n="16" metre="">Ναῒς εὐφρανθεῖσα Πηνει⸏οῦ λέχει Κρέοισ' ἔτικτεν,</l>
          <l n="17" metre="">Γαίας θυγάτηρ. ὁ δὲ τὰν εὐώλενον</l>
          <l n="18" metre="">θρέψατο παῖδα Κυράναν· ἁ μὲν οὔθ' ἱστῶν παλιμβάμους ἐφίλησεν ὁδούς,</l>
          <l n="19" metre="">οὔτε δείπνων †οἰκουριᾶν μεθ' ἑταιρᾶν τέρψιας,</l>
          <l n="20" metre="">ἀλλ' ἀκόντεσσίν τε χαλκ͜έοις</l>
          <l n="21" metre="">φασγάνῳ τε μαρναμένα κεράϊζεν ἀγˈρίους</l>
          <l n="22" metre="">θῆρας, ἦ πολλάν τε καὶ ἡσύχιον</l>
          <l n="23" metre="">βουσὶν εἰρήναν παρέχοισα πατρῴαις, τὸν δὲ σύγκοιτον γλυκύν</l>
          <l n="24" metre="">παῦρον ἐπὶ γˈλεφάροις</l>
          <l n="25" metre="">ὕπνον ἀναλίσκοισα ῥέποντα πρὸς ἀῶ.</l>
        </strophe>
        <strophe type="strophe" responsion="py09">
          <l n="26" metre="">κίχε νιν λέοντί ποτ' εὐρυφαρέτˈρας</l>
          <l n="27" metre="">ὀβˈρίμῳ μούναν παλαίοισαν</l>
          <l n="28" metre="">ἄτερ ἐγχέων ἑκάεργος Ἀπόλλων.</l>
          <l n="29" metre="">αὐτίκα δ' ἐκ μεγάρων Χίρωνα προσήνεπε φωνᾷ·</l>
          <l n="30" metre="">’σεμνὸν ἄντρον, Φιλλυρίδα προλιπὼν θυμὸν γυναικὸς καὶ μεγάλαν δύνασιν</l>
          <l n="31" metre="">θαύμασον, οἷον ἀταρβεῖ νεῖκος ἄγει κεφαλᾷ,</l>
          <l n="31a" metre="">μόχθου καθύπερθε νεᾶνις</l>
          <l n="32" metre="">ἦτορ ἔχοισα· φόβῳ δ' οὐ κεχείμανται φρένες.</l>
          <l n="33" metre="">τίς νιν ἀνθρώπων τέκεν; ποί⸏ας δ' ἀποσπασθεῖσα φύτˈλας</l>
          <l n="34" metre="">ὀρέων κευθμῶνας ἔχει σκιοέντων,</l>
          <l n="35" metre="">γεύεται δ' ἀλκᾶς ἀπειράντου;</l>
          <l n="36" metre="">ὁσία κλυτὰν χέρα οἱ προσενεγκεῖν</l>
          <l n="37" metre="">ἦρα καὶ ἐκ λεχέων κεῖραι μελιαδέα ποίαν;’</l>
          <l n="38" metre="">τὸν δὲ Κένταυρος ζαμενής, ἀγανᾷ χλ͜οαρὸν γελάσσαις ὀφˈρύϊ, μῆτιν ἑάν</l>
          <l n="39" metre="">εὐθὺς ἀμείβετο· ‘κρυπταὶ κλαΐδες ἐντὶ σοφᾶς</l>
          <l n="39a" metre="">Πειθοῦς ἱερᾶν φιλοτάτων,</l>
          <l n="40" metre="">Φοῖβε, καὶ ἔν τε θεοῖς τοῦτο κἀνθρώποις ὁμῶς</l>
          <l n="41" metre="">αἰδέοντ', ἀμφανδὸν ἁδεί⸏ας τυχεῖν τὸ πρῶτον εὐνᾶς.</l>
          <l n="42" metre="">καὶ γὰρ σέ, τὸν οὐ θεμιτὸν ψεύδει θιγεῖν,</l>
          <l n="43" metre="">ἔτˈραπε μείλιχος ὀργὰ παρφάμεν τοῦτον λόγον. κούρας δ' ὁπόθεν γενεάν</l>
          <l n="44" metre="">ἐξερωτᾷς, ὦ ἄνα; κύριον ὃς πάντων τέλος</l>
          <l n="45" metre="">οἶσθα καὶ πάσας κελεύθους·</l>
          <l n="46" metre="">ὅσσα τε χθὼν ἠρινὰ φύλλ' ἀναπέμπει, χὠπόσαι</l>
          <l n="47" metre="">ἐν θαλάσσᾳ καὶ ποταμοῖς ψάμαθοι</l>
          <l n="48" metre="">κύμασιν ῥιπαῖς τ' ἀνέμων κλονέονται, χὤ τι μέλλει, χὠπόθεν</l>
          <l n="49" metre="">ἔσσεται, εὖ καθορᾷς.</l>
          <l n="50" metre="">εἰ δὲ χρὴ καὶ πὰρ σοφὸν ἀντιφερίξαι,</l>
        </strophe>
        <strophe type="strophe" responsion="py09">
          <l n="51" metre="">ἐρέω· ταύτᾳ πόσις ἵκεο βᾶσσαν</l>
          <l n="52" metre="">τάνδε, καὶ μέλλεις ὑπὲρ πόντου</l>
          <l n="53" metre="">Διὸς ἔξοχον ποτὶ κᾶπον ἐνεῖκαι·</l>
          <l n="54" metre="">ἔνθα νιν ἀρχέπολιν θήσεις, ἐπὶ λαὸν ἀγείραις</l>
          <l n="55" metre="">νασιώταν ὄχθον ἐς ἀμφίπεδον· νῦν δ' εὐρυλείμων πότˈνιά σοι Λιβύα</l>
          <l n="56" metre="">δέξεται εὐκλέα νύμφαν δώμασιν ἐν χρυσέοις</l>
          <l n="56a" metre="">πρόφˈρων· ἵνα οἱ χθονὸς αἶσαν</l>
          <l n="57" metre="">αὐτίκα συντελέθειν ἔννομον δωρήσεται,</l>
          <l n="58" metre="">οὔτε παγκάρπων φυτῶν νά⸏ποινον οὔτ' ἀγνῶτα θηρῶν.</l>
          <l n="59" metre="">τόθι παῖδα τέξεται, ὃν κλυτὸς Ἑρμᾶς</l>
          <l n="60" metre="">εὐθρόνοις Ὥραισι καὶ Γαίᾳ</l>
          <l n="61" metre="">ἀνελὼν φίλας ὑπὸ ματέρος οἴσει.</l>
          <l n="62" metre="">ταὶ δ' ἐπιγουνίδιον θαησάμεναι βρέφος αὐταῖς,</l>
          <l n="63" metre="">νέκταρ ἐν χείλεσσι καὶ ἀμβροσίαν στάξοισι, θήσονταί τέ νιν ἀθάνατον,</l>
          <l n="64" metre="">Ζῆνα καὶ ἁγˈνὸν Ἀπόλλων', ἀνδράσι χάρμα φίλοις</l>
          <l n="64a" metre="">ἄγχιστον ὀπάονα μήλων,</l>
          <l n="65" metre="">Ἀγˈρέα καὶ Νόμιον, τοῖς δ' Ἀρισταῖον καλεῖν.’</l>
          <l n="66" metre="">ὣς ἄρ' εἰπὼν ἔντυεν τερ⸏πνὰν γάμου κραίνειν τελευτάν.</l>
          <l n="67" metre="">ὠκεῖα δ' ἐπειγομένων ἤδη θεῶν</l>
          <l n="68" metre="">πρᾶξις ὁδοί τε βραχεῖαι. κεῖνο κεῖν' ἆμαρ διαίτασεν· θαλάμῳ δὲ μίγεν</l>
          <l n="69" metre="">ἐν πολυχˈρύσῳ Λιβύας· ἵνα καλλίσταν πόλιν</l>
          <l n="70" metre="">ἀμφέπει κλεινάν τ' ἀέθˈλοις.</l>
          <l n="71" metre="">καί νυν ἐν Πυθῶνί νιν ἀγαθέᾳ Καρνειάδα</l>
          <l n="72" metre="">υἱὸς εὐθαλεῖ συνέμειξε τύχᾳ·</l>
          <l n="73" metre="">ἔνθα νικάσαις ἀνέφανε Κυράναν, ἅ νιν εὔφρων δέξεται</l>
          <l n="74" metre="">καλλιγύναικι πάτρᾳ</l>
          <l n="75" metre="">δόξαν ἱμερτὰν ἀγαγόντ' ἀπὸ Δελφῶν.</l>
        </strophe>
        <strophe type="strophe" responsion="py09">
          <l n="76" metre="">ἀρεταὶ δ' αἰεὶ μεγάλαι πολύμυθοι·</l>
          <l n="77" metre="">βαιὰ δ' ἐν μακˈροῖσι ποικίλλειν</l>
          <l n="78" metre="">ἀκοὰ σοφοῖς· ὁ δὲ καιρὸς ὁμοίως</l>
          <l n="79" metre="">παντὸς ἔχει κορυφάν. ἔγˈνον ποτὲ καὶ Ἰόλαον</l>
          <l n="80" metre="">οὐκ ἀτιμᾱσαντά νιν ἑπτάπυλοι Θῆβαι· τόν, Εὐρυσθῆος ἐπεὶ κεφαλάν</l>
          <l n="81" metre="">ἔπραθε φασγάνου ἀκˈμᾷ, κρύψαν ἔνερθ' ὑπὸ γᾶν</l>
          <l n="81a" metre="">διφˈρηλάτα Ἀμφιτρύωνος</l>
          <l n="82" metre="">σάματι, πατˈροπάτωρ ἔνθα οἱ Σπαρτῶν ξένος</l>
          <l n="83" metre="">⸏κεῖτο, λευκίπποισι Καδˈμείων μετοικήσαις ἀγυιαῖς.</l>
          <l n="84" metre="">τέκε οἱ καὶ Ζηνὶ μιγεῖσα δαΐφˈρων</l>
          <l n="85" metre="">ἐν μόναις ὠδῖσιν Ἀλκμήνα</l>
          <l n="86" metre="">διδύμων κρατησίμαχον σθένος υἱῶν.</l>
          <l n="87" metre="">κωφὸς ἀνήρ τις, ὃς Ἡρακˈλεῖ στόμα μὴ περιβάλλει,</l>
          <l n="88" metre="">μηδὲ Διρκαίων ὑδάτων ἀὲ μέμναται, τά νιν θρέψαντο καὶ Ἰφικλέα·</l>
          <l n="89" metre="">τοῖσι τέλειον ἐπ' εὐχᾷ κωμάσομαί τι παθών</l>
          <l n="89a" metre="">ἐσλόν. Χαρίτων κελαδεννᾶν</l>
          <l n="90" metre="">μή με λίποι καθαρὸν φέγγος. Αἰγίνᾳ τε γάρ</l>
          <l n="91" metre="">φαμὶ Νίσου τ' ἐν λόφῳ τρὶς ⸏δὴ πόλιν τάνδ' εὐκλεΐξαι,</l>
          <l n="92" metre="">σιγαλὸν ἀμαχανίαν ἔργῳ φυγών·</l>
          <l n="93" metre="">οὕνεκεν, εἰ φίλος ἀστῶν, εἴ τις ἀντάεις, τό γ' ἐν ξυνῷ πεποναμένον εὖ</l>
          <l n="94" metre="">μὴ λόγον βλάπτων ἁλίοιο γέροντος κρυπτέτω·</l>
          <l n="95" metre="">κεῖνος αἰνεῖν καὶ τὸν ἐχθρόν</l>
          <l n="96" metre="">παντὶ θυμῷ σύν τε δίκᾳ καλὰ ῥέζοντ' ἔννεπεν.</l>
          <l n="97" metre="">πλεῖστα νικάσαντά σε καὶ τελεταῖς</l>
          <l n="98" metre="">ὡρίαις ἐν Παλλάδος εἶδον ἄφωνοί θ' ὡς ἕκασται φίλτατον</l>
          <l n="99" metre="">παρθενικαὶ πόσιν ἤ</l>
          <l n="100" metre="">υἱὸν εὔχοντ', ὦ Τελεσίκˈρατες, ἔμμεν,</l>
        </strophe>
        <strophe type="strophe" responsion="py09">
          <l n="101" metre="">ἐν {τ'} Ὀλυμπίοισί τε καὶ βαθυκόλπου</l>
          <l n="102" metre="">Γᾶς ἀέθˈλοις ἔν τε καὶ πᾶσιν</l>
          <l n="103" metre="">ἐπιχωρίοις. ἐμὲ δ' οὖν τις ἀοιδᾶν</l>
          <l n="104" metre="">δίψαν ἀκειόμενον πράσσει χρέος, αὖτις ἐγεῖραι</l>
          <l n="105" metre="">καὶ παλαιὰν δόξαν ἑῶν προγόνων· οἷοι Λιβύσσας ἀμφὶ γυναικὸς ἔβαν</l>
          <l n="106" metre="">Ἴρασα πρὸς πόλιν, Ἀνταίου μετὰ καλλίκομον</l>
          <l n="106a" metre="">μναστῆρες ἀγακˈλέα κούραν</l>
          <l n="107" metre="">τὰν μάλα πολλοὶ ἀριστῆες ἀνδρῶν αἴτεον</l>
          <l n="108" metre="">σύγγονοι, πολλοὶ δὲ καὶ ξεί⸏νων. ἐπεὶ θαητὸν εἶδος</l>
          <l n="109" metre="">ἔπλετο· χˈρυσοστεφάνου δέ οἱ Ἥβας</l>
          <l n="110" metre="">καρπὸν ἀνθήσαντ' ἀποδˈρέψαι</l>
          <l n="111" metre="">ἔθελον. πατὴρ δὲ θυγατˈρὶ φυτεύων</l>
          <l n="112" metre="">κλεινότερον γάμον, ἄκουσεν Δαναόν ποτ' ἐν Ἄργει</l>
          <l n="113" metre="">οἷον εὗρεν τεσσαράκοντα καὶ ὀκτὼ παρθένοισι πˈρὶν μέσον ἆμαρ, ἑλεῖν</l>
          <l n="114" metre="">ὠκύτατον γάμον· ἔστασεν γὰρ ἅπαντα χορόν</l>
          <l n="114a" metre="">ἐν τέρμασιν αὐτίκ' ἀγῶνος·</l>
          <l n="115" metre="">σὺν δ' ἀέθλοις ἐκέλευσεν διακˈρῖναι ποδῶν,</l>
          <l n="116" metre="">ἅντινα σχήσοι τις ἡρώ⸏ων, ὅσοι γαμβροί σφιν ἦλθον.</l>
          <l n="117" metre="">οὕτω δ' ἐδίδου Λίβυς ἁρμόζων κόρᾳ</l>
          <l n="118" metre="">νυμφίον ἄνδρα· ποτὶ γˈραμμᾷ μὲν αὐτὰν στᾶσε κοσμήσαις, τέλος ἔμμεν ἄκρον,</l>
          <l n="119" metre="">εἶπε δ' ἐν μέσσοις ἀπάγεσθαι, ὃς ἂν πρῶτος θορών</l>
          <l n="120" metre="">ἀμφί οἱ ψαύσειε πέπˈλοις.</l>
          <l n="121" metre="">ἔνθ' Ἀλεξίδαμος, ἐπεὶ φύγε λαιψηρὸν δρόμον,</l>
          <l n="122" metre="">παρθένον κεδˈνὰν χερὶ χειρὸς ἑλών</l>
          <l n="123" metre="">ἆγεν ἱππευτᾶν Νομάδων δι' ὅμιλον. πολλὰ μὲν κεῖνοι δίκον</l>
          <l n="124" metre="">φύλλ' ἔπι καὶ στεφάνους·</l>
          <l n="125" metre="">πολλὰ δὲ πˈρόσθεν πτερὰ δέξατο νικᾶν.</l>
        </strophe>
      </canticum>
      <canticum>
        <strophe type="strophe" responsion="py10">
          <l n="1" metre="">Ὀλβία Λακεδαίμων,</l>
          <l n="2" metre="">μάκαιρα Θεσσαλία. πατρὸς δ' ἀμφοτέραις ἐξ ἑνός</l>
          <l n="3" metre="">ἀριστομάχου γένος Ἡρακλ͜έος βασιλεύει.</l>
          <l n="4" metre="">τί κομπ͜έω παρὰ καιρόν; ἀλλά με Πυθώ τε καὶ τὸ Πελινναῖον ἀπύει</l>
          <l n="5" metre="">Ἀλεύα τε παῖδες, Ἱπποκλέᾳ θέλοντες</l>
          <l n="6" metre="">⸏ἀγαγεῖν ἐπικωμίαν ἀνδρῶν κλυτὰν ὄπα.</l>
          <l n="7" metre="">γεύεται γὰρ ἀέθˈλων·</l>
          <l n="8" metre="">στρατῷ τ' ἀμφικτιόνων ὁ Παρνάσσιος αὐτὸν μυχός</l>
          <l n="9" metre="">διαυλοδρομᾶν ὕπατον παίδων ἀνέειπεν.</l>
          <l n="10" metre="">Ἄπολλον, γλυκὺ δ' ἀνθρώπων τέλος ἀρχά τε δαίμονος ὀρνύντος αὔξεται·</l>
          <l n="11" metre="">ὁ μέν που τεοῖς τε μήδεσι τοῦτ' ἔπραξεν,</l>
          <l n="12" metre="">⸏τὸ δὲ συγγενὲς ἐμβέβακεν ἴχˈνεσιν πατρός</l>
          <l n="13" metre="">Ὀλυμπιονίκα δὶς ἐν πολεμαδόκοις</l>
          <l n="14" metre="">Ἄρεος ὅπˈλοις·</l>
          <l n="15" metre="">ἔθηκε καὶ βαθυλείμων ὑπὸ Κίρρας πετρᾶν</l>
          <l n="16" metre="">ἀγὼν κρατησίποδα Φˈρικίαν.</l>
          <l n="17" metre="">ἕποιτο μοῖρα καὶ ὑστέραισιν</l>
          <l n="18" metre="">ἐν ἁμέραις ἀγάνορα πλοῦτον ἀνθεῖν σφίσιν·</l>
        </strophe>
        <strophe type="strophe" responsion="py10">
          <l n="19" metre="">τῶν δ' ἐν Ἑλλάδι τερπνῶν</l>
          <l n="20" metre="">λαχόντες οὐκ ὀλίγαν δόσιν, μὴ φθονεραῖς ἐκ θεῶν</l>
          <l n="21" metre="">μετατˈροπίαις ἐπικύρσαιεν. θεὸς εἴη</l>
          <l n="22" metre="">ἀπήμων κέαρ· εὐδαίμων δὲ καὶ ὑμνητὸς οὗτος ἀνὴρ γίνεται σοφοῖς,</l>
          <l n="23" metre="">ὃς ἂν χερσὶν ἢ ποδῶν ἀρετᾷ κρατήσαις</l>
          <l n="24" metre="">⸏τὰ μέγιστ' ἀέθλων ἕλῃ τόλμᾳ τε καὶ σθένει,</l>
          <l n="25" metre="">καὶ ζώων ἔτι ν͜εαρόν</l>
          <l n="26" metre="">κατ' αἶσαν υἱὸν ἴδῃ τυχόντα στεφάνων Πυθίων.</l>
          <l n="27" metre="">ὁ χάλκεος οὐρανὸς οὔ ποτ' ἀμβατὸς αὐτῷ·</l>
          <l n="28" metre="">ὅσαις δὲ βˈροτὸν ἔθˈνος ἀγˈλαΐαις ἁπτόμεσθα, περαίνει πρὸς ἔσχατον</l>
          <l n="29" metre="">πλόον· ναυσὶ δ' οὔτε πεζὸς ἰών &lt;κεν&gt; εὕροις</l>
          <l n="30" metre="">⸏ἐς Ὑπερβορέων ἀγῶνα θαυμαστὰν ὁδόν.</l>
          <l n="31" metre="">παρ' οἷς ποτε Περσεὺς ἐδαίσατο λαγέτας,</l>
          <l n="32" metre="">δώματ' ἐσελθών,</l>
          <l n="33" metre="">κλειτὰς ὄνων ἑκατόμβας ἐπιτόσσαις θεῷ</l>
          <l n="34" metre="">ῥέζοντας· ὧν θαλίαις ἔμπεδον</l>
          <l n="35" metre="">εὐφαμίαις τε μάλιστ' Ἀπόλλων</l>
          <l n="36" metre="">χαίρει, γελᾷ θ' ὁρῶν ὕβριν ὀρθίαν κνωδάλων.</l>
        </strophe>
        <strophe type="strophe" responsion="py10">
          <l n="37" metre="">Μοῖσα δ' οὐκ ἀποδαμεῖ</l>
          <l n="38" metre="">τρόποις ἐπὶ σφετέροισι· παντᾷ δὲ χοροὶ παρθένων</l>
          <l n="39" metre="">λυρᾶν τε βοαὶ καναχαί τ' αὐλῶν δονέονται·</l>
          <l n="40" metre="">δάφνᾳ τε χˈρυσέᾳ κόμας ἀναδήσαντες εἰλαπινάζοισιν εὐφρόνως.</l>
          <l n="41" metre="">νόσοι δ' οὔτε γῆρας οὐλόμενον κέκραται</l>
          <l n="42" metre="">⸏ἱερᾷ γενεᾷ· πόνων δὲ καὶ μαχᾶν ἄτερ</l>
          <l n="43" metre="">οἰκέοισι φυγόντες</l>
          <l n="44" metre="">ὑπέρδικον Νέμεσιν. θρασείᾳ δὲ πνέων καρδίᾳ</l>
          <l n="45" metre="">μόλεν Δανάας ποτὲ παῖς, ἁγεῖτο δ' Ἀθάνα,</l>
          <l n="46" metre="">ἐς ἀνδρῶν μακάρων ὅμιλον· ἔπεφˈνέν τε Γοργόνα, καὶ ποικίλον κάρα</l>
          <l n="47" metre="">δρακόντων φόβαισιν ἤλυθε νασιώταις</l>
          <l n="48" metre="">⸏λίθινον θάνατον φέρων. ἐμοὶ δὲ θαυμάσαι</l>
          <l n="49" metre="">θεῶν τελεσάντων οὐδέν ποτε φαίνεται</l>
          <l n="50" metre="">ἔμμεν ἄπιστον.</l>
          <l n="51" metre="">κώπαν σχάσον, ταχὺ δ' ἄγκυραν ἔρεισον χθονί</l>
          <l n="52" metre="">πρῴραθε, χοιράδος ἄλκαρ πέτρας.</l>
          <l n="53" metre="">ἐγκωμίων γὰρ ἄωτος ὕμνων</l>
          <l n="54" metre="">ἐπ' ἄλλοτ' ἄλλον ὥτε μέλισσα θύνει λόγον.</l>
        </strophe>
        <strophe type="strophe" responsion="py10">
          <l n="55" metre="">ἔλπομαι δ' Ἐφυραίων</l>
          <l n="56" metre="">ὄπ' ἀμφὶ Πηνεϊὸν γλυκεῖαν προχεόντων ἐμάν</l>
          <l n="57" metre="">τὸν Ἱπποκλέαν ἔτι καὶ μᾶλλον σὺν ἀοιδαῖς</l>
          <l n="58" metre="">ἕκατι στεφάνων θαητὸν ἐν ἅλιξι θησέμεν ἐν καὶ παλαιτέροις,</l>
          <l n="59" metre="">νέαισίν τε παρθένοισι μέλημα. καὶ γάρ</l>
          <l n="60" metre="">⸏ἑτέροις ἑτέρων ἔρωτες ἔκˈνιξαν φρένας·</l>
          <l n="61" metre="">τῶν δ' ἕκαστος ὀρούει,</l>
          <l n="62" metre="">τυχών κεν ἁρπαλέαν σχέθοι φροντίδα τὰν πὰρ ποδός·</l>
          <l n="63" metre="">τὰ δ' εἰς ἐνιαυτὸν ἀτέκˈμαρτον προνοῆσαι.</l>
          <l n="64" metre="">πέποιθα ξενίᾳ προσανέϊ Θώρακος, ὅσπερ ἐμὰν ποιπνύων χάριν</l>
          <l n="65" metre="">τόδ' ἔζευξεν ἅρμα Πιερίδων τετρ͜άορον,</l>
          <l n="66" metre="">⸏φιλέων φιλέοντ', ἄγων ἄγοντα προφˈρόνως.</l>
          <l n="67" metre="">πειρῶντι δὲ καὶ χρυσὸς ἐν βασάνῳ πρέπει</l>
          <l n="68" metre="">καὶ νόος ὀρθός.</l>
          <l n="69" metre="">ἀδελφεοῖσί τ' ἐπαινήσομεν ἐσλοῖς, ὅτι</l>
          <l n="70" metre="">ὑψοῦ φέροντι νόμον Θεσσαλῶν</l>
          <l n="71" metre="">αὔξοντες· ἐν δ' ἀγαθοῖσι κεῖται</l>
          <l n="72" metre="">πατρώϊαι κεδˈναὶ πολίων κυβερνάσιες.</l>
        </strophe>
      </canticum>
      <canticum>
        <strophe type="strophe" responsion="py11">
          <l n="1" metre="">Κάδˈμου κόραι, Σεμέλα μὲν Ὀλυμπιάδων ἀγυιᾶτι,</l>
          <l n="2" metre="">Ἰνὼ δὲ Λευκοθέα ποντιᾶν ὁμοθάλαμε Νηρηΐδων,</l>
          <l n="3" metre="">ἴτε σὺν Ἡρακλέος ἀριστογόνῳ</l>
          <l n="4" metre="">ματρὶ πὰρ Μελίαν χρυς͜έων ἐς ἄδυτον τριπόδων</l>
          <l n="5" metre="">⸏θησαυρόν, ὃν περίαλλ' ἐτίμασε Λοξίας,</l>
          <l n="6" metre="">Ἰσμήνιον δ' ὀνύμαξεν, ἀλαθέα μαντίων θῶκον,</l>
          <l n="7" metre="">ὦ παῖδες Ἁρμονίας, ἔνθα καί νυν ἐπίνομον ἡρωΐδων</l>
          <l n="8" metre="">στρατὸν ὁμαγερέα καλεῖ συνίμεν̄,</l>
          <l n="9" metre="">ὄφˈρα θέμιν ἱερὰν Πυθῶνά τε καὶ̆ ὀρθοδίκαν</l>
          <l n="10" metre="">⸏γᾶς ὀμφαλὸν κελαδήσετ' ἄκˈρᾳ σὺν ἑσπέρᾳ</l>
          <l n="11" metre="">ἑπταπύλοισι Θήβαις</l>
          <l n="12" metre="">χάριν ἀγῶνί τε Κίρρας,</l>
          <l n="13" metre="">ἐν τῷ Θρασυδᾷος ἔμνασεν ἑστίαν</l>
          <l n="14" metre="">τρίτον ἔπι στέφανον πατρῴαν βαλών,</l>
          <l n="15" metre="">ἐν ἀφˈνεαῖς ἀρούραισι Πυλάδα</l>
          <l n="16" metre="">νικῶν ξένου Λάκωνος Ὀρέστα.</l>
        </strophe>
        <strophe type="strophe" responsion="py11">
          <l n="17" metre="">τὸν δὴ φονευομένου πατρὸς Ἀρσινόα Κλυταιμήστρας</l>
          <l n="18" metre="">χειρῶν ὕπο κˈρατερᾶν ἐκ δόλου τροφὸς ἄνελε δυσπενθέος,</l>
          <l n="19" metre="">ὁπότε Δαρδανίδα κόραν Πριάμου</l>
          <l n="20" metre="">Κασσάνδραν πολιῷ χαλκῷ σὺν Ἀγαμεμνονίᾳ</l>
          <l n="21" metre="">ψυχᾷ πόρευ' Ἀχέροντος ἀκτὰν παρ' εὔσκιον</l>
          <l n="22" metre="">νηλὴς γυνά. πότερόν νιν ἄρ' Ἰφιγένει' ἐπ' Εὐρίπῳ</l>
          <l n="23" metre="">σφαχθεῖσα τῆλε πάτρας ἔκˈνισεν βαρυπάλαμον ὄρσαι χόλον;</l>
          <l n="24" metre="">ἢ ἑτέρῳ λέχεϊ δαμαζομέναν</l>
          <l n="25" metre="">ἔννυχοι πάραγον κοῖται; τὸ δὲ νέαις ἀλόχοις</l>
          <l n="26" metre="">⸏ἔχθιστον ἀμπλάκιον καλύψαι τ' ἀμάχανον</l>
          <l n="27" metre="">ἀλλοτρίαισι γλώσσαις·</l>
          <l n="28" metre="">κακολόγοι δὲ πολῖται.</l>
          <l n="29" metre="">ἴσχει τε γὰρ ὄλβος οὐ μείονα φθόνον·</l>
          <l n="30" metre="">ὁ δὲ χαμηλὰ πνέων ἄφαντον βρέμει.</l>
          <l n="31" metre="">θάνεν μὲν αὐτὸς ἥρως Ἀτρεΐδας</l>
          <l n="32" metre="">ἵκων χρόνῳ κλυταῖς ἐν Ἀμύκˈλαις,</l>
        </strophe>
        <strophe type="strophe" responsion="py11">
          <l n="33" metre="">μάντιν τ' ὄλεσσε κόραν, ἐπεὶ ἀμφ' Ἑλένᾳ πυρωθέντας</l>
          <l n="34" metre="">Τρώων ἔλυσε δόμους ἁβˈρότατος. ὁ δ' ἄρα γέροντα ξένον</l>
          <l n="35" metre="">Στροφίον ἐξίκετο, νέα κεφαλά,</l>
          <l n="36" metre="">Παρνασσοῦ πόδα ναίοντ'· ἀλλὰ χρονίῳ σὺν Ἄρει</l>
          <l n="37" metre="">⸏πέφˈνεν τε ματέρα θῆκέ τ' Αἴγισθον ἐν φοναῖς.</l>
          <l n="38" metre="">ἦρ', ὦ φίλοι, κατ' ἀμευσίπορον τρίοδον̄ ἐδινάθην,</l>
          <l n="39" metre="">ὀρθὰν κέλευθον ἰὼν τὸ πˈρίν· ἤ μέ τις ἄνεμος ἔξω πλόου</l>
          <l n="40" metre="">ἔβαλεν, ὡς ὅτ' ἄκατον ἐνναλίαν;</l>
          <l n="41" metre="">Μοῖσα, τὸ δὲ τεόν, εἰ μισθοῖο συνέθευ παρέχειν</l>
          <l n="42" metre="">⸏φωνὰν ὑπάργυρον, ἄλλοτ' ἄλλᾳ {χρὴ} ταρασσέμεν</l>
          <l n="43" metre="">ἢ πατρὶ Πυθονίκῳ</l>
          <l n="44" metre="">τό γέ νυν ἢ Θρασυδᾴῳ,</l>
          <l n="45" metre="">τῶν εὐφροσύνα τε καὶ δόξ' ἐπιφˈλέγει.</l>
          <l n="46" metre="">τὰ μὲν &lt;ἐν&gt; ἅρμασι καλλίνικοι πάλαι</l>
          <l n="47" metre="">Ὀλυμπίᾳ τ' ἀγώνων πολυφάτων</l>
          <l n="48" metre="">ἔσχον θοὰν ἀκτῖνα σὺν ἵπποις,</l>
        </strophe>
        <strophe type="strophe" responsion="py11">
          <l n="49" metre="">Πυθοῖ τε γυμνὸν ἐπὶ στάδιον καταβάντες ἤλεγξαν</l>
          <l n="50" metre="">Ἑλλανίδα στρατιὰν ὠκύτατι. θεόθεν ἐραίμαν καλῶν,</l>
          <l n="51" metre="">δυνατὰ μαιόμενος ἐν ἁλικίᾳ.</l>
          <l n="52" metre="">τῶν γὰρ ἀνὰ πόλιν εὑρίσκων τὰ μέσα μακˈροτέρῳ</l>
          <l n="53" metre="">⸏{σὺν} ὄλβῳ τεθαλότα, μέμφομ' αἶσαν τυραννίδων·</l>
          <l n="54" metre="">ξυναῖσι δ' ἀμφ' ἀρεταῖς τέταμαι· φθονεροὶ δ' ἀμύνονται.</l>
          <l n="55" metre="">&lt;ἀλλ'&gt; εἴ τις ἄκˈρον ἑλὼν ἡσυχᾷ τε νεμόμενος αἰνὰν ὕβριν</l>
          <l n="56" metre="">ἀπέφυγεν, μέλανος {δ'} ἂν ἐσχατιὰν</l>
          <l n="57" metre="">καλλίονα θανάτου &lt;στείχοι&gt; γλυκυτάτᾳ γενεᾷ</l>
          <l n="58" metre="">⸏εὐώνυμον κτεάνων κρατίσταν χάριν πορών·</l>
          <l n="59" metre="">ἅ τε τὸν Ἰφικλείδαν</l>
          <l n="60" metre="">διαφέρει Ἰόλαον</l>
          <l n="61" metre="">ὑμνητὸν ἐόντα, καὶ Κάστορος βίαν,</l>
          <l n="62" metre="">σέ τε, ἄναξ Πολύδευκες, υἱοὶ θεῶν,</l>
          <l n="63" metre="">τὸ μὲν παρ' ἆμαρ ἕδˈραισι Θεράπνας,</l>
          <l n="64" metre="">τὸ δ' οἰκέοντας ἔνδον Ὀλύμπου.</l>
        </strophe>
      </canticum>
      <canticum>
        <strophe type="strophe" responsion="py12">
          <l n="1" metre="">Αἰτ͜έω σε, φιλάγˈλαε, καλλίστα βροτεᾶν πολίων,</l>
          <l n="2" metre="">Φερσεφόνας ἕδος, ἅ τ' ὄχθαις ἔπι μηλοβότου</l>
          <l n="3" metre="">ναίεις Ἀκράγαντος ἐΰδˈματον κολώναν, ὦ ἄνα,</l>
          <l n="4" metre="">ἵλαος ἀθανάτων ἀνδρῶν τε σὺν εὐμενίᾳ</l>
          <l n="5" metre="">δέξαι στεφάνωμα τόδ' ἐκ Πυθῶνος εὐδόξῳ Μίδᾳ</l>
          <l n="6" metre="">αὐτόν τε νιν Ἑλλάδα νικάσαντα τέχˈνᾳ, τάν ποτε</l>
          <l n="7" metre="">Παλλὰς ἐφεῦρε θρασειᾶν &lt;Γοργόνων&gt;</l>
          <l n="8" metre="">⸏οὔλιον θρῆνον διαπˈλέξαισ' Ἀθάνα·</l>
        </strophe>
        <strophe type="strophe" responsion="py12">
          <l n="9" metre="">τὸν παρθενίοις ὑπό τ' ἀπˈλάτοις ὀφίων κεφαλαῖς</l>
          <l n="10" metre="">ἄϊε λειβόμενον δυσπενθέϊ σὺν καμάτῳ,</l>
          <l n="11" metre="">Περσεὺς ὁπότε τˈρίτον ἄυσεν κασιγˈνητᾶν μέρος</l>
          <l n="12" metre="">ἐνναλίᾳ Σερί̆φῳ λαοῖσί τε μοῖραν ἄγων.</l>
          <l n="13" metre="">ἤτοι τό τε θεσπέσιον Φόρκοι' ἀμαύρωσεν γένος,</l>
          <l n="14" metre="">λυγˈρόν τ' ἔρανον Πολυδέκτᾳ θῆκε ματρός τ' ἔμπεδον</l>
          <l n="15" metre="">δουλοσύναν τό τ' ἀναγκαῖον λέχος,</l>
          <l n="16" metre="">⸏εὐπαράου κρᾶτα συλάσαις Μεδοίσας</l>
        </strophe>
        <strophe type="strophe" responsion="py12">
          <l n="17" metre="">υἱὸς Δανάας, τὸν ἀπὸ χˈρυσοῦ φαμὲν αὐτορύτου</l>
          <l n="18" metre="">ἔμμεναι. ἀλλ' ἐπεὶ ἐκ τούτων φίλον ἄνδρα πόνων</l>
          <l n="19" metre="">ἐρρύσατο παρθένος αὐλῶν τεῦχε πάμφωνον μέλος,</l>
          <l n="20" metre="">ὄφˈρα τὸν Εὐρυάλας ἐκ καρπαλιμᾶν γενύων</l>
          <l n="21" metre="">χριμφθέντα σὺν ἔντεσι μιμήσαιτ' ἐρικˈλάγκταν γόον.</l>
          <l n="22" metre="">εὗρεν θεός· ἀλλά νιν εὑροῖσ' ἀνδράσι θˈνατοῖς ἔχειν,</l>
          <l n="23" metre="">ὠνύμασεν κεφαλᾶν πολλᾶν νόμον,</l>
          <l n="24" metre="">⸏εὐκλεᾶ λαοσσόων μναστῆρ' ἀγώνων,</l>
        </strophe>
        <strophe type="strophe" responsion="py12">
          <l n="25" metre="">λεπτοῦ διανισόμενον χαλκοῦ θαμὰ καὶ δονάκων,</l>
          <l n="26" metre="">τοὶ παρὰ καλλίχορον ναίοισι πόλιν Χαρίτων</l>
          <l n="27" metre="">Καφισίδος ἐν τεμένει, πιστοὶ χορευτᾶν μάρτυρες.</l>
          <l n="28" metre="">εἰ δέ τις ὄλβος ἐν ἀνθρώποισιν, ἄνευ καμάτου</l>
          <l n="29" metre="">οὐ φαίνεται· ἐκ δὲ τελευτάσει νιν ἤτοι σάμερον</l>
          <l n="30" metre="">δαίμων—τὸ δὲ μόρσιμον οὐ παρφυκτόν—, ἀλλ' ἔσται χρόνος</l>
          <l n="31" metre="">οὗτος, ὃ καί τιν' ἀελπτίᾳ βαλών</l>
          <l n="32" metre="">ἔμπαλιν γνώμας τὸ μὲν δώσει, τὸ δ' οὔπω.</l>
        </strophe>
      </canticum>
    </body>
  </text>
</TEI>
